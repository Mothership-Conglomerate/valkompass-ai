[
  {
    "url": "https://moderaterna.se/var-politik/arbetslinjen/",
    "content": "Moderaterna är partiet för dig som jobbar, vill jobba och har jobbat. För dig som tror på att utbildning, ansträngning och ambition alltid ska löna sig.\n\nGrunden för vårt välstånd är att så många som möjligt har ett jobb att gå till. Det skapar inte bara trygghet och frihet för individen utan bygger också vår gemensamma välfärd. Men för att fler ska välja arbete framför bidrag krävs att det alltid finns tydliga incitament.\n\nTrösklarna in till arbetsmarknaden måste sänkas, bidrags- och transfereringssystemet ska främja arbetslinjen, matchningen på arbetsmarknaden ska förbättras och skatten på arbete ska sänkas så att alla som jobbar får behålla mer i plånboken.\n\nVi måste bryta bidragskulturen.  Det ska aldrig löna sig mer att stapla bidrag på varandra än att ta ett jobb. För att ta del av olika bidrag ska det finnas tydliga aktivitetskrav. Alla som får försörjningsstöd av arbetsmarknadsskäl ska också bidra utifrån sin förmåga för att få fullt bidrag. Det är arbetslinjen – inte bidragslinjen, som bygger Sverige starkt.\n\nModeraterna vill och arbetar för att:\n\nDet ska alltid löna sig mer att arbeta\n\nSänka skatten på arbete – så att det alltid lönar sig mer att arbeta, särskilt för dem med låga och medelstora inkomster\n\nInföra ett bidragstak – summan av olika bidrag får aldrig bli högre än lönen från ett arbete\n\nBekämpa långtidsarbetslösheten – genom nystartsjobb, tydliga aktivitetskrav, en fungerande utbildningsplikt och en jobbpremie som gör att det lönar sig för långtidsarbetslösa att gå från bidrag till jobb\n\nInföra krav på aktiviteter – för att få fullt bidrag ska den som får försörjningsstöd av arbetsmarknadsskäl bidra utifrån sin förmåga.\n\nSkapa en arbetsmarknad som är öppen för alla – där varje människas arbetsförmåga tas tillvara, oavsett synliga eller osynliga funktionsnedsättningar."
  },
  {
    "url": "https://moderaterna.se/var-politik/bistand/",
    "content": "Moderaterna ser biståndet som en betydelsefull del av det svenska engagemanget i världen. Biståndet ska skapa förutsättningar för bättre levnadsvillkor för människor som lever i fattigdom och förtryck. Biståndet är också ett av de viktigaste utrikespolitiska verktygen för att driva och värna svenska intressen och möta de utmaningar vi och världen står inför. I detta är alltid mänskliga fri- och rättigheter, demokrati, rättsstat samt marknadsekonomi vägledande.\n\nVår biståndspolitik tar avstamp i att det inte är bistånd som driver utveckling. Marknadsekonomin, äganderätten och en fri handel utgör grunden för samhällens utveckling och hållbart välstånd för människor. Det är framför allt enskilda människor med idéer, som vågar förverkliga sina drömmar, som gör världen bättre. Målet för biståndspolitiken måste vara att göra det möjligt för länder att gå från bistånd till handel, så att det traditionella biståndet en dag kan upphöra.\n\nFör att bidra till att bryta länders biståndsberoende behöver den traditionella synen på biståndet reformeras – något som vi nu gör.\n\nModeraterna vill och arbetar för att:\n\nVill du läsa mer om Moderaternas biståndspolitik finns reformagendan – Bistånd för en ny era att läsa genom att klicka här\n\nDu kan också läsa mer om vår politik och vad regeringen gör genom att klicka här\n\nFokusera biståndet till länder, organisationer och tematiska områden där det kan göra konkret nytta\n\nÖka andelen humanitärt bistånd\n\nPrioritera insatser som stödjer arbetet för demokrati och mänskliga rättigheter\n\nUtöka och effektivisera klimatbiståndet\n\nInföra en ny budgeteringsprincip för biståndet som innefattar en fyraårig budgetram och högre transparens"
  },
  {
    "url": "https://moderaterna.se/var-politik/bostader/",
    "content": "Idag är det svårt hitta en bostad i Sverige. Alla som vill flytta drabbas, men svårast är det för unga och den som vill köpa sin första bostad. För att Sverige ska växa behövs en välfungerande bostadsmarknad. Det är viktigt för den unga som vill flytta hemifrån, för kvinnan som vill lämna ett förhållande, för ingenjören som vill flytta till drömjobbet och för företaget som vill anställa.\n\nTröskeln att ta sig in på bostadsmarknaden är för hög. Var femte ung vuxen i Sverige bor kvar hemma hos sina föräldrar. Det är svårt att få bolån och köerna för att få en hyresrätt i storstäderna är tiotals år långa. Det behöver bli mer lönsamt att bygga hyresrätter, genom att hyresgästers faktiska värdering av boendet ges större vikt. På så sätt ökar även rörligheten på bostadsmarknaden. Dessutom behöver privatuthyrning underlättas så att en större del av det befintliga bostadsbeståndet kan nyttjas.\n\nDet finns strukturella problem som leder till att bostadsbyggandet fördyras och försvåras. Det handlar om brist på byggbar mark, långa ledtider i plan- och byggprocesser och krångliga byggregler. Därför arbetar regeringen för att öka tillgången till byggbar mark, korta ledtiderna och förenkla byggreglerna.\n\nIngen hederlig medborgare ska behöva oroa sig över att få sin dörr bortsprängd eller att drogförsäljning pågår i trapphuset. Att bostadsområdet är tryggt är den viktigaste faktorn när människor väljer var de ska bo. För att öka tryggheten i bostadsområden har regeringen bland annat stärkt möjligheten för fastighetsägare att säga upp hyresgäster som begår brott i eller i närheten av bostaden. Vi vill också ge fastighetsägare ökade möjligheter att tillsammans med kommuner och andra aktörer strategiskt arbeta för att lyfta brottsutsatta bostadsområden och göra dem tryggare.\n\nBygg- och fastighetssektorns utsläpp står för ungefär en femtedel av Sveriges totala utsläpp av växthusgaser. Att bostäder blir mer energieffektiva är en viktig komponent för att minska utsläppen. Dessutom minskar hushållens sårbarhet vid höga elpriser om energianvändningen effektiviseras.\n\nModeraterna vill och arbetar för att:\n\nVi har konkreta förslag för en bättre fungerande bostadsmarknad\n\nFörenkla byggreglerna för att det ska bli billigare och gå snabbare att bygga bostäder\n\nLiberalisera strandskyddslagstiftningen för att öka tillgången till byggbar mark.\n\nSkapa ett fungerande regelverk för hyressättning\n\nHöja bolånetaket för att det ska bli lättare att komma in på den ägda bostadsmarknaden\n\nSkapa fler vägar till ägt boende genom hyrköp och ägarlägenheter"
  },
  {
    "url": "https://moderaterna.se/var-politik/brott-och-straff/",
    "content": "Sverige befinner sig i ett mycket allvarligt läge. Den grova organiserade brottsligheten hotar vårt fria och öppna samhälle. Vi har skjutningar och sprängningar på helt oacceptabla nivåer.\n\nRegeringen har därför gjort det till en av sina viktigaste uppgifter att vända utvecklingen och återupprätta tryggheten i Sverige. Planen ligger fast: Slå mot det grova våldet, strypa den kriminella ekonomin och bryta rekryteringen av barn och unga till gängen. Straffen i Sverige är sedan länge orättvist låga och står inte i proportion till de brott som begås. Nu genomförs ett paradigmskifte inom kriminalpolitiken, där brottsoffret sätts i centrum och straffen speglar brottets allvar. Straffen ska skärpas mängdrabatten avskaffas och möjligheten till villkorlig frigivning begränsas.\n\nI Danmark och New York tog det ungefär ett decennium att ta tillbaka kontrollen från gängen. Moderaterna kommer inte att slå av på takten förrän vi kommit hela vägen fram.\n\nVi arbetar vidare för att möta hotet mot vår inre säkerhet från statliga aktörer, terrorister och våldbejakande extremister. Mäns våld mot kvinnor, våld i nära relationer samt hedersrelaterat våld och förtryck är också prioriterade brottstyper som kraftfullt behöver bekämpas.\n\nRegeringen fortsätter att presentera skarpa lagförslag i hög takt, utan att kompromissa med kvaliteten. Nya resurser, verktyg och arbetssätt börjar ge effekt och fler allvarliga brott förhindras och klaras upp.\n\nEn enskild åtgärd kommer inte att vara tillräcklig. För att lyckas behöver vi pröva nya åtgärder och genomföra viktiga perspektivskiften:\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här och här\n\nDet behövs ett paradigmskifte i kriminalpolitiken för att återupprätta tryggheten\n\nFokus byts från förövare till brottsoffer och samhällets behov av skydd\n\nStraffen ska spegla brottens allvar och framstå som rimliga och rättvis\n\nBygga en effektivare brottsbekämpning som har mer resurser och bättre verktyg, samtidigt som vi värnar rättssäkerheten\n\nÖka tryggheten bl.a. genom att fler brott utreds och klaras upp\n\nLika mycket satsningar görs på att förebygga som att bekämpa brott"
  },
  {
    "url": "https://moderaterna.se/var-politik/brottsforebyggande-atgarder/",
    "content": "Allt för många barn och unga lockas in i kriminalitet och gängens klor, just nu rekryteras tre barn och unga om dagen. Det grova våldet går ner i åldrarna och allt fler barn mördar och mördas i gängens brutalitet. Så kan det inte fortsätta. Det förebyggande arbetet är avgörande för att vända utvecklingen.\n\nVår förebyggande politik handlar om att ge barn och unga det stöd och den hjälp de behöver för att nå sin fulla potential. På så sätt kan vi minska risken för att barn och unga lockas till de kriminella gängen. Forskning visar att de två viktigaste parametrarna för att hålla unga borta från brottslighet är hemmet och skolan. Vi vill stärka föräldraansvaret men också ge mer hjälp och stöd till föräldrar som behöver det. Exempelvis i form av föräldraskapsstöd och fler hembesök i mödra- och barnvården samt satsningar på familjehem och skolsociala team. Samtidigt vet vi också att skolan är en väldigt viktig plats för att fånga upp barn som är på väg att hamna snett.\n\nFör Moderaterna är det viktigt att det förebyggande arbetet är grundat i forskning och evidens och bedrivs långsiktigt. Det är också viktigt att myndigheter hjälps åt och samverkar kring barn och unga med rätt åtgärder i tid. Socialtjänsten har en viktig roll i det förebyggande arbetet och socialtjänstlagen behöver reformeras för att bättre kunna möta nutidens utmaningar. Fokus behöver skifta till mer förebyggande arbete med tidiga insatser.\n\nModeraterna vill och arbetar för att:\n\nLäs mer om vad regeringen gör just nu på området genom att klicka här\n\nDet behövs fler och bättre förebyggande insatser tidigt för att vända utvecklingen\n\nStöd ska sättas in tidigt, redan i mödra- och barnvården\n\nSatsa på familjehem och skolsociala team\n\nRiva sekretesshinder för att möjliggöra bättre samverkan\n\nDet förebyggande arbetet ska vara långsiktigt och evidensbaserat\n\nAtt få en ny socialtjänstlag på plats med fokus på förbyggande arbete och tidiga insatser"
  },
  {
    "url": "https://moderaterna.se/var-politik/en-gron-hoger/",
    "content": "Moderat miljö- och klimatpolitik är i grunden optimistisk och lösningsorienterad, även när vi står inför stora prövningar. Eftersom hotet från klimatförändringarna är allvarligt och akut har vi varken tid eller råd att genomföra annat än de mest kostnadseffektiva åtgärderna. För oss är det därför viktigt att vår klimatpolitik är både effektiv och evidensbaserad.\n\nSkogen är en av Sveriges viktigaste tillgångar. Den bygger vårt välstånd och hjälper oss i kampen mot klimatförändringarna. Nära 70 procent av Sveriges yta är täckt av skog. Det svenska skogsbruket är hållbart och bidrar med stor klimatnytta. Ska vi klara den gröna omställningen behöver hela Sverige stå upp för brukandet av den svenska skogen.\n\nModeraterna vill se ett jordbruk som kan växa och utvecklas. Genom att underlätta för innovation, modern teknik och forskning kan vi öka produktiviteten och minska utsläppen. Samtidigt är tydliga och mer rättssäkra regelverk kring strandskydd och andra markrelaterade frågor avgörande för att jord- och skogsbrukare ska kunna bedriva sin verksamhet utan onödig byråkrati oförutsägbara restriktioner. Genom att minska regelkrånglet skapas bättre möjligheter att utveckla hållbar produktion och säkra långsiktig tillväxt i hela landet. En robust, inhemsk livsmedelsproduktion är både en näringslivsfråga utan även en fråga om nationell säkerhet.\n\nVäl fungerande ekosystem i våra hav och sjöar är avgörande för både klimat och biologisk mångfald. Moderaterna vill se ett långsiktigt hållbart fiske, där strikta kvotbeslut vilar på forskning och vetenskapligt underlag. Vi värnar om småskaligt, kustnära fiske och arbetar för att storskaliga trålar inte ska hota vare sig lokala fiskesamhällen eller marina ekosystem. Samtidigt vill vi uppmuntra ny teknik och innovation inom akvakultur, där hållbart vattenbruk kan möta framtidens efterfrågan på livsmedel utan att utarma vilda fiskbestånd.\n\nSverige ska vara ett föregångsland genom att fortsatt kombinera höga klimatambitioner med god tillväxt. Sverige och svenska företag ska sträva efter negativa koldioxidutsläpp. Samtidigt måste Sverige och vårt näringsliv förbli konkurrenskraftigt. Detta är avgörande för att inspirera vår omvärld till att följa vårt exempel. Svensk klimatpolitik ska minska utsläppen, inte leda till att de flyttas till andra länder. Sverige ska ta sitt fulla ansvar för att nå målet om nettonollutsläpp senast år 2045 och leva upp till vår del av EU:s åtagande i Parisavtalet. Men utsläppen av växthusgaser är ett globalt problem och politiska åtgärder i Sverige får aldrig leda till att utsläppen ökar utomlands.\n\nVår klimatpolitik syftar till att uppnå långsiktig hållbarhet, både för miljö och människor. Den gröna omställningen drivs framåt av näringsliv och medborgare, snarare än av nationella politiska mål och ambitioner. Den bästa klimatpolitiken är inte den som med lagstiftning ska tvinga fram utsläppsminskningar, utan den som skapar bäst förutsättningar för företag och medborgare att ställa om.\n\nModeraterna vill och arbetar för att:\n\nLäs mer om vad regeringen gör just nu på området genom att klicka här:\n\nSka vi minska utsläppen krävs effektiva åtgärder som gör skillnad på riktigt\n\nI ökad utsträckning förebygga och hantera klimatförändringar genom att utöka och effektivisera Sveriges klimatbistånd\n\nSverige tydligt och aktivt ska försvara det svenska självbestämmandet över skogen i EU\n\nFrämja ett hållbart och konkurrenskraftigt jordbruk genom innovation och rättssäkra regler, för ökad självförsörjning och stärkt beredskap\n\nStärka förutsättningarna för ett hållbart fiske genom evidensbaserade kvotbeslut, regler som motverkar utfiskning och stöd till småskaligt kustnära fiske.\n\nSatsa på storskalig infångning och lagring av koldioxid, så kallad bio-CCS. Lagring av koldioxid tjänster bör kunna sälja vidare på en frivilligmarknad\n\nSatsa på industri- och klimatklivet"
  },
  {
    "url": "https://moderaterna.se/var-politik/energi/",
    "content": "Sveriges ekonomiska framgång och välfärd är starkt beroende av en säker och stabil tillgång på el. En effektiv energipolitik är avgörande för att säkerställa konkurrenskraftiga elpriser och tillgång till el när och var det behövs, samtidigt som utsläppen minskas. Vi behöver en ökad produktion av ren el som stöder tillväxt och en konkurrenskraftig industri.\n\nHistoriskt har Sverige haft låga utsläpp från elproduktionen tack vare vatten- och kärnkraft. Nu står Sverige inför nya utmaningar inom energisektorn. Vi ska klara klimatomställningen och uppnå ambitiösa klimatmål, samtidigt som vi upprätthåller ett robust elsystem.\n\nFör att hantera den ökande efterfrågan på ren el – som förväntas dubbleras i takt med elektrifieringen av transporter och industri – vill Moderaterna bevara och utveckla kärnkraften. Kärnkraften är avgörande för en trygg, stabil och utsläppsfri elförsörjning – oberoende av väderförhållanden. Därför har regeringen nu slopat regleringen om hur många reaktorer som får vara i drift samt var dessa ska ligga. Vidare har ett finansieringsprogram lanserats för att möjliggöra ny kärnkraft och återuppbygga ett stabilt kraftsystem.\n\nSverige måste både bibehålla befintlig kärnkraft och investera i nästa generations kärnkraftsteknik, inklusive forskning och utveckling. För att möjliggöra detta har vi ändrat det energipolitiska målet från 100 procent förnybart till 100 procent fossilfritt till 2040. Vi understryker också behovet av att snabba på utbyggnaden av Sveriges elnät genom att förenkla tillståndsprocesserna. Det är även viktigt att stödja en effektiv och rättvis överföring av el mellan olika regioner i landet.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här\n\nTillgången på ren el är avgörande för Sveriges välfärd\n\nGe kärnkraften rätt politiska, regulatoriska och ekonomiska förutsättningar. Det ska byggas ny kärnkraft i Sverige\n\nGarantera nybyggd kärnkraft rätten till drift och elproduktion under hela sin tekniska livslängd – om staten tvingar fram en nedläggning ska ägaren har rätt till skadestånd\n\nTa fram ett regelverk för små modulära reaktorer (SMR), som medger typgodkännande\n\nSe över elmarknaden så att planerbara kraftslag som kärn- och vattenkraft får betalt för förmågan att producera el under årets alla timmar\n\nStoppa omprövningen av vattenkraftens befintliga miljötillstånd och nedmonteringen av befintlig vattenkraft\n\nGe ersättning till närboende och fastighetsägare som drabbas negativt av vindkraftsetableringar"
  },
  {
    "url": "https://moderaterna.se/var-politik/eu/",
    "content": "Sveriges medlemskap i Europeiska unionen gör oss till ett bättre, rikare och starkare land. Den gemensamma inre marknaden utgör grunden för svenskt ekonomiskt välstånd och våra företags konkurrenskraft. På ett mer grundläggande plan är unionen en avgörande faktor för fred, stabilitet och välstånd i vår del av världen. Vikten av detta kan inte nog understrykas efter Putins illegala och orättfärdiga anfallskrig mot Ukraina. Tack vare vårt medlemskap har vi också inflytande på det globala planet.\n\nEU:s fokus ska ligga på att lösa gemensamma problem som Sverige och de övriga medlemsländerna inte kan hantera på egen hand och på frågor där det finns ett stort värde av att EU agerar gemensamt, till exempel handel och inre marknad, klimat och miljö, konkurrenskraft, migration och säkerhet.\n\nPrincipen att beslut ska fattas på lägsta möjliga nivå är en moderat ledstjärna i EU-politiken. Därför är vi kritiska till förslag om detaljstyrning av sådant som vi här i Sverige sköter bättre själva eller som lämpar sig dåligt för kompromisser mellan 27 olika medlemsstater, såsom arbetsmarknads- och socialpolitik.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här.\n\nEuropasamarbetet gör oss till ett starkare, säkrare och rikare land\n\nÖka EU:s stöd till Ukraina och press på Ryssland\n\nEU:s gemensamma försvars-, utrikes- och säkerhetspolitik blir starkare\n\nFörstärka kontrollen vid EU:s yttre gräns, få effektivare asylprocesser på plats samt öka återvändandet\n\nStärka företagsklimatet i Europa genom minskad regelbörda och färre handelshinder\n\nEU ska ha en tydlig klimatagenda som ger industri och samhälle rätt förutsättningar att ställa om\n\nVärna den fria rörligheten för hederliga människor genom att försvåra att den missbrukas av kriminella och den organiserade brottsligheten"
  },
  {
    "url": "https://moderaterna.se/var-politik/forsvar/",
    "content": "Moderaterna är pådrivande för att Sverige ska ha ett starkt och robust svenskt försvar. Vi behöver skjuta till de resurser som krävs på både kort och lång sikt för att möta det försämrade säkerhetsläget och stå rustade inför de globala hoten. Regeringen genomför nu med stor beslutsamhet den största upprustningen av vårt totalförsvar sedan 1950-talet.\n\nDet fullskaliga kriget i Ukraina kommer definiera vår utrikes- och säkerhetspolitik under lång tid framöver. Kriget är inte bara förödande för det fria Ukraina utan utgör också ett allvarligt hot mot freden i Europa och världen i stort. Det ukrainska folket strider inte bara för sin egen överlevnad utan kämpar även för oss och demokratin. Sedan den fullskaliga invasionen har Moderaterna därför verkat för att ge Ukraina ett starkt stöd för att kunna försvara sig mot Rysslands oprovocerade angrepp. Regeringen har också snabbt skalat upp det svenska militära och civila stödet till Ukraina med löpande stödpaket i olika former.\n\nSverige behöver samarbeta och skapa allianser med likasinnade länder för att stå emot olika typer av angrepp. Därför har Sverige gått med i Nato, något som Moderaterna har drivit länge. Medlemskapet i Nato gör också att vi kan ha ett djupare försvarssamarbete med våra nordiska grannländer.  Det fullskaliga krig som nu pågår i vårt närområde har också visat att vi hade rätt. Nato kommer att vara basen för hur vi organiserar försvaret av Sverige. Hela Natos ansvar är också̊ Sveriges ansvar. Vi ska vara en långsiktig, lojal och engagerad medlem för att tillsammans kunna värna vår frihet.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här\n\nOmvärldsläget kräver stora satsningar på det svenska försvaret\n\nStärka alla delar av det militära försvaret, bl.a. genom att säkerställa försörjning av kompetent personal med goda anställningsvillkor, mer modern utrustning och en ökad övningsverksamhet.\n\nSträva efter en bred parlamentarisk förankring av den nya säkerhetspolitiska hållningen, inte minst genom försvarsberedningen.\n\nSlutföra den militära integrationen med Nato och vara en aktiv medlem som bidrar till alliansens avskräckning och försvar.\n\nSverige över tid ska ha ett försvarsanslag som garanterar en stark försvarsförmåga. Försvarsanslaget kommer stegvis att öka till 2,6 procent av BNP. Utvecklingen av säkerhetsläget är det som avgör om det kan behövas mer resurser till försvaret.\n\nLära oss av kriget i Ukraina exempelvis gällande värdet av ett starkt luftförsvar, behovet av att satsa på ny teknik som drönare, att kunna bemöta cyberangrepp, ha ett tillräckligt skydd för vår infrastruktur och att ha en väl fungerande försvarsunderrättelse."
  },
  {
    "url": "https://moderaterna.se/var-politik/forskning-och-innovation/",
    "content": "Under det senaste århundradet har forskning, utbildning och innovation spelat en avgörande roll för Sveriges framsteg i att vara en av världens mest konkurrenskraftiga och kunskapsintensiva nationer. Trots vår begränsade storlek har vi framgångsrikt producerat högkvalitativa varor och tjänster som efterfrågas globalt. Globalisering och digitalisering har intensifierat detta kunskapsflöde och möjliggjort snabbare kommersialisering av forskningsresultat och innovationer. För att möta en ökad global konkurrens behöver Sverige forma sin forsknings- och innovationspolitik så att den sätter vetenskaplig excellens främst.\n\nDenna omvärdering kräver en förändring av incitamenten inom forskningssystemen, både gällande direktanslag till lärosäten och finansiering från statliga forskningsråd. Samtidigt behövs en reform av ledningsstrukturen vid landets lärosäten. Den nuvarande kombinationen av linjestyrning och kollegial styrning har lett till bristande förmåga att prioritera och fokusera på rätt förutsättningar, mål och strategiska områden. Institutionerna behöver även utveckla sina internationella nätverk för att stärka landets position som en attraktiv forskningsmiljö.\n\nI den nya forsknings- och innovationspolitiska agendan är det nödvändigt att överge tanken om att en ökad forskningsvolym automatiskt leder till bättre forskning. Istället bör ekonomiska förutsättningar skapas för att främja excellenta forskningsmiljöer och forskningsslag. Sverige har potentialen att konkurrera med världens främsta vetenskaps- och innovationsmiljöer. Genom att fokusera på excellens inom våra styrkeområden kan vi säkerställa att framgång föder ny framgång.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här.\n\nSverige ska ha en forskning i världsklass\n\nSkapa bättre förutsättningar för forskning i världsklass\n\nUnderlätta rekryteringen av doktorander och forskare från andra länder\n\nSatsa på forskning för att möta samhällsutmaningarna"
  },
  {
    "url": "https://moderaterna.se/var-politik/foretagsklimat/",
    "content": "Företagen är grunden till vårt välstånd.För att framtiden ska vara bättre än idag behöver det bli lättare och mer gynnsamt att driva företag i Sverige. Företagen är grunden till vårt välstånd, de skapar jobb och utvecklar morgondagens produkter. Småföretagandet är Sveriges jobbmotor – fyra av fem jobb skapas i småföretag. Därför ska de också ha goda villkor och rimliga krav.\n\nSverige ska vara ett land där ett fritt näringsliv skapar välstånd som kommer alla till del. Där det är lätt att göra rätt – för att en tredjedel av regelkrånglet tagits bort. Där den som vill anställa har möjlighet att hitta rätt kompetens inom Sveriges gränser – men också där det är möjligt att rekrytera utländsk spetskompetens.\n\nVillkoren för att starta, växa och expandera behöver vara goda för att fler ska våga lämna trygga och välbetalda jobb för att starta företag. Ska det ske måste skattesystemet bli enklare, och bolags-, kunskaps- och kapitalskatter vara konkurrenskraftiga och uppmuntra till investeringar i Sverige.\n\nFöretagare är många gånger måltavla för de kriminella gängens systemhotande angrepp. Det är grundläggande att rättsstaten finns där med sin fulla kraft när företagare blir utsatta för brott. Idag uppgår de belopp som företag lägger på att skydda sina verksamheter från kriminalitet till mycket höga summor: i praktiken tvingas man betala en extra skatt för ett skydd man borde kunna lita på att det offentliga tillhandahåller. Den otrygghet som idag drabbar Sveriges näringsliv är inte bara ett oacceptabelt övergrepp på den enskilde företagaren – det är ett hot mot hela landets välstånd.\n\nModeraterna vill och arbetar för att:\n\nLäs mer om vad regeringen gör för att underlätta för företag i Sverige genom att klicka HÄR\n\nLäs mer om vad Moderaterna vill göra för brott mot företag HÄR\n\nFöretagen är grunden till vårt välstånd.\n\nFörenkla och förkorta tillståndsprocesser samt minska byråkratin för företagare – politiken ska tydligt styra mot minskad administrativ börda och minskade kostnader\n\nMöjliggöra för fler företag att kunna använda sig av reglerna för personaloptioner, förenklade 3:12-regler samt forskningsavdrag\n\nVärna konkurrenskraftiga företagsskatter och kapitalskatter samt stärka kompetensförsörjningen\n\nArbeta för att korta myndigheternas handläggningstider"
  },
  {
    "url": "https://moderaterna.se/var-politik/hbtq/",
    "content": "I ett fritt samhälle är kärleken fri. I Sverige ska varje individ kunna leva ett fritt liv, öppet visa sin kärlek, bilda familj och känna sig trygg i mötet med samhället – i skolan, på vårdcentralen och på äldreboendet. Det ska vara självklart att oavsett sexuell läggning eller livsval, så möts man av respekt och lika rättigheter. Det är en grundläggande mänsklig rättighet och en självklarhet i en fungerande demokrati.\n\nTrots stora framsteg finns fortfarande hinder för HBTQ-personers frihet och rättigheter, både i Sverige och i världen. Fördomar, diskriminering och hatbrott drabbar människor som inget annat gjort än att vara sig själva. Det är vår plikt att stå upp mot detta – med lagstiftning, utbildning och en tydlig nolltolerans mot hat och hot.\n\nFör Moderaterna handlar frihet om mer än frånvaro av förtryck – det handlar också om möjligheten att leva livet fullt ut. Ingen ska hindras från att skaffa barn eller donera blod på grund av sin sexuella läggning. Ingen ska tvingas vänta i flera år på juridiskt erkännande av sin könsidentitet. Och ingen organisation som sprider hat eller hot mot HBTQ-personer ska få offentliga medel.\n\nModeraterna arbetar för att:\n\nI vårt Sverige ska alla kunna visa kärlek öppet – med stolthet, trygghet och frihet\n\nAltruistiskt surrogatmödraskap ska vara möjligt i Sverige. Precis som vid adoptioner bör det föregås en omsorgsfull lämplighetsprövning\n\nÄndra i riktlinjerna för blodgivning så att sexuell läggning inte längre ska vara avgörande för vem som får donera blod\n\nStoppa alla offentliga bidrag till föreningar och organisationer som hatar eller hotar HBTQ-personer. Vi vill göra en bred översyn av regelverken\n\nInföra obligatorisk samhällskunskap för nyanlända där HBTQ-personers rättigheter är en självklar del\n\nAll familjelagstiftning ska vara könsneutral\n\nStå upp för HBTQ-personers rättigheter i världen – Sverige ska vara en röst för frihet och mot förtryck"
  },
  {
    "url": "https://moderaterna.se/var-politik/halso-och-sjukvard-samt-psykiatri/",
    "content": "Patienten ska få vård i tid oavsett var man bor\n\nModeraterna sätter patienten främst. Sverige ska ha en hälso- och sjukvård av hög kvalitet som är tillgänglig när man behöver den. En förutsättning för att uppnå det är att vården präglas av valfrihet för patienten och en mångfald av aktörer, vilket ger vårdpersonal goda möjligheter att välja arbetsgivare.\n\nDet finns mycket som är bra inom svensk hälso- och sjukvård såsom hög medicinsk kvalitet, ett välfungerande mottagande för patienter i behov av akut sjukvård och att vårdens personal är välutbildad och kompetent. Den snabba utvecklingen av nya läkemedel kommer också att rädda många tidigare obotligt sjuka människors liv. Samtidigt är personalen och de ekonomiska resurserna i hälso- och sjukvården hårt ansträngda.\n\nVår hälso- och sjukvårdspolitik utgår från insikten om att vårdköerna är långa och att vården är ojämlik. Det finns stora regionala skillnader gällande kvalitet, tillgänglighet och väntetider. Kvinnors sjukdomar och hälsa har under lång tid varit eftersatt inom forskningen och i vårdens kliniska arbete. Den psykiska ohälsan är omfattande såväl bland barn och unga som vuxna. Samtidigt är väntetiderna till barn- och ungdomspsykiatrin och vuxenpsykiatrin långa och det finns stora regionala skillnader. Tillgängligheten till vård av psykisk ohälsa i primärvården är begränsad. Detta vill vi ändra på.\n\nHälso- och sjukvården är alldeles för tyngd av byråkrati, krångel och administration. För att patienten ska få bästa möjliga vård i rätt tid prioriterar vi att utveckla förutsättningarna för vårdens personal. Deras arbetsmiljöer ska vara hållbara så att personalen långsiktigt orkar fortsätta att arbeta med vård och omsorg. Vårdpersonalen måste få möjlighet att fokusera på patienten utan att behöva oroa sig för illa fungerande datasystem eller behöva ägna tid åt att jaga lediga vårdplatser. Steg för steg ska vi få ordning på samordningen av vården för patientens bästa.\n\nDet måste vara lätt att som patient och anhörig veta vart man ska vända sig för att få hjälp. Patienten ska få vård i tid oavsett var man bor i Sverige.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här och  här\n\nPatienten ska få en trygg och tillgänglig vård i rätt tid av hög kvalitet\n\nPrioritera en jämställd vård med fokus på kvinnors sjukdomar och hälsa, samt en förstärkt förlossningsvård\n\nTa bort köerna till barn- och ungdomspsykiatrin och följ upp den nationella strategin och handlingsplanen för psykisk hälsa och suicidprevention\n\nFörstärka cancervården och barncancervården i syfte att minska dödligheten i cancer\n\nMinska administration, krångel och byråkrati inom sjukvården för att öka patientens inflytande och minska personalens arbetsbelastning"
  },
  {
    "url": "https://moderaterna.se/var-politik/hogskola-och-universitet/",
    "content": "Vi behöver värna Sverige som kunskapsnation\n\nSverige är en framstående kunskapsnation, präglad av en välinformerad befolkning, modern sjukvård och högteknologisk industri. Det är ett resultat av en lång svensk tradition av att satsa på utbildning och kunskapsinhämtning som är tillgänglig för alla. Förståelsen för att utbildning, forskning och entreprenörskap utgör grundstenarna för den framtida arbetsmarknaden är djupt förankrad.\n\nModeraterna upprätthåller de höga ambitionerna för Sverige. Målet är att hålla en internationellt erkänd kvalitet på utbildningarna, samtidigt som resurserna används effektivt för att möta både studenternas behov och arbetsmarknadens krav. Under perioden 2006 – 2014 genomförde Moderaterna och alliansregeringen historiska satsningar inom utbildnings- och forskningsområdet. Dessa investeringar var avgörande för att säkerställa att Sverige även fortsatt ska vara en modern och innovativ kunskapsnation.\n\nDen svenska synen på kunskap som en nyckelfaktor för framgång återspeglas i engagemanget för att möta framtidens utmaningar. Högkvalitativ utbildning och forskning stärker inte bara individens möjligheter utan bidrar även till att forma och främja nationens övergripande utveckling. Sverige strävar mot att vara en förebild inom utbildning och forskning och Moderaterna fortsätter att vara drivande i att landet ska ha en framstående position internationellt.\n\nBehovet av fortsatt utveckling är stort. Därför genomför nu den moderatledda regeringen nya reformer för att stärka högre utbildning och skapa möjligheter för en kompetensförsörjning som bygger Sverige starkt.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här.\n\nSkapa ett nytt resurstilldelningssystem som premierar kvalitet\n\nEn översyn görs av utdelningen av studiemedel i syfte att stärka incitamentsstrukturerna för studenter\n\nUtreda möjligheterna att undanröja hinder för ett ökat samarbete mellan lärosäten och bilda utbildningskluster"
  },
  {
    "url": "https://moderaterna.se/var-politik/idrott/",
    "content": "Fler ska få möjlighet till en aktiv fritid\n\nIdrott och friluftsliv är viktigt för folkhälsan och bidrar till integration. Barn- och ungdomsidrott ger unga ett viktigt socialt sammanhang där de lär sig ta ansvar, samarbeta med andra och lägga grunden för en god fysisk hälsa i vuxen ålder. Idrott och friluftsliv bidrar också till en bättre psykisk hälsa.\n\nModeraterna vill möjliggöra för fler att ha en aktiv och fungerande fritid. Därför har vi varit pådrivande i den satsning som nu görs i utsatta områden för att ge fler barn och unga möjlighet till en aktiv fritid och en hälsosam gemenskap. Vi vill också underlätta för barn och ungdomar att utveckla sitt idrottande, både tränings- och tävlingsmässigt, till elitnivå. Idrott, friluftsliv och skolgång behöver kunna kombineras på ett fullgott sätt. Även parasporten spelar en viktig roll i att göra idrotten tillgänglig för alla.\n\nIdrotten ger tyvärr inte bara positiva effekter utan inkluderar också problem som kommer av spelande, exempelvis i form av matchfixning och spel på olicensierade spelbolag. Därför genomför regeringen fler förändringar som syftar till att motverka matchfixning och verkar för en sund och kontrollerad spelmarknad.\n\nAlla människor ska ha möjlighet till naturupplevelser, rekreation och ökad kunskap om natur och miljö. Tidiga erfarenheter av friluftsliv ger viktiga kunskaper om djur och natur, överlevnad och allemansrätten. Därför understryker vi vikten av skolans roll för barn och ungas möjlighet till och kunskap om friluftsliv.\n\nFriluftslivet skapar också tiotusentals arbetstillfällen i Sverige, inte sällan i glesbygd. Men när fler vistas i naturen och startar företag inom besöksnäringen ökar också slitage och risken för konflikt mellan turism och markägare. Moderaterna står upp för äganderätten varför ett ökat friluftsliv behöver ske varsamt.\n\nModeraterna vill och arbetar för att:\n\nLäs mer om vår spelpolitik och arbetet mot matchfixning här\n\nUtöka samarbetet mellan skola, fritidshem, idrotts-och friluftsorganisationer så att fler unga börjar idrotta och får en god grund för ett aktivt friluftsliv\n\nGenomföra en ny idrottspolitisk utredning och ta fram en Elitidrottsstrategi\n\nSäkerställa att det är möjligt för elitidrottare att kombinera studier i gymnasieskolan och i högre utbildning med sin idrottssatsning\n\nMotverka matchfixning, olicensierat spelande och andra kriminella element inom idrotten"
  },
  {
    "url": "https://moderaterna.se/var-politik/infrastruktur/",
    "content": "Vi prioriterar bredare och säkrare vägar, att rusta upp järnvägsnätet och ställa om transportnätet i hållbar riktning\n\nFungerande infrastruktur är en förutsättning för jobb och tillväxt. Dessvärre är svensk infrastruktur långt ifrån fungerande. Människor får sina bilar skadade på dåliga vägar och pendlare fryser på perronger i väntan på tåg som inte kommer. Näringslivet vittnar om problem med att frakta varor genom landet. Sverige har en stor sammanlagd underhållsskuld på väg och järnväg på över 80 miljarder kronor. Det har Sverige inte råd med.\n\nFör att vända utvecklingen har regeringen har presenterat en infrastrukturproposition där underhåll av väg och järnväg prioriteras mellan åren 2026–2033. Under perioden ska hela underhållsskulden i det statliga vägnätet betas av och underhållsskulden på järnvägen minskas.\n\nVi tar ansvar för skattebetalarnas pengar vilket innebär att vi prioriterar upprustning av vägar, spår, hamnar och flygplatser. Vi behöver bygga bort flaskhalsar så pendlingen fungerar bättre, bygga nytt där det ger mest samhällsekonomisk nytta, förlänga stationer för längre tåg och stärka vägar för tyngre lastbilar. Människor och företag ska kunna lita på att tågen kommer i tid och att vägarna går att köra på även vintertid.\n\nVi tar klimathotet på allvar och prioriterar den gröna omställningen. Flera av världens största företag investerar mångmiljardbelopp i forskning som tar sikte på en framtid där flyg, båtar, bilar och bussar drivs av fossilfria energikällor. Det är akademin och näringslivet som driver utvecklingen framåt. Moderaterna vill möjliggöra omställningen med fossilfri el från sol, vind, vatten och utbyggd kärnkraft. Vi ska möta framtiden genom att bygga fler laddstolpar, laddstationer och elektrifiera flygplatser och hamnar samtidigt som vi säkerställer storskalig tillgång till bland annat biodrivmedel och vätgas.\n\nDet kommer ta tid att vända på utvecklingen. För att lyckas måste vi utgå från det som ger mest samhällsnytta. Det är så vi bygger Sverige hållbart och starkt.\n\nLäs mer om vår politik och vad regeringen gör just nu på området genom att klicka här.\n\nModeraterna vill och arbetar för att:\n\nHållbart investera i vägar, järnväg, hamnar och flygplatser\n\nTågen ska gå i tid och vägarna ska vara säkra att köra på\n\nMinska underhållsskulden i svensk infrastruktur\n\nAtt ha den infrastruktur som krävs för ett starkt försvar\n\nSkynda på utbyggnaden av laddinfrastruktur, vätgas- och biodrivmedelstillverkning\n\nMöjliggöra den gröna omställningen med fossilfri el från sol, vind, vatten och utbyggd kärnkraft"
  },
  {
    "url": "https://moderaterna.se/var-politik/integration/",
    "content": "Språk, värderingar och egen försörjning är nycklar till en lyckad integration\n\nDet är ohållbart att en så stor del av vår invandrade befolkning i arbetsför ålder inte kan försörja sig själva. Integrationen spelar in i nästan alla politiska områden: jobben, gängbrottsligheten, bidragen, trångboddheten och barns framtidsmöjligheter. Sverige förtjänar en integrationspolitik som gör skillnad på riktigt – inte bara små förändringar på marginalen.\n\nModeraternas linje är tydlig. Den som är ny i Sverige ska mötas av både tydliga krav och rättvisa möjligheter att bli en del av vårt samhälle. Vi måste integrera de människor som redan befinner sig här innan vi kan ta emot fler. Det svenska språket är nyckeln till att integreras i det svenska samhället. För oss är det självklart att alla ska ha grundläggande kunskaper i svenska och om svenska värderingar.\n\nAtt försörja sig själv är inte bara en ekonomisk fråga, det är också en fråga om delaktighet. När barn växer upp i hem där föräldrarna aldrig går till jobbet, är risken stor att utanförskapet går i arv. Arbetsplatsen är mer än en plats för inkomst – det är där man får ett sammanhang, kollegor och en chans att utvecklas.  I dag lönar det sig inte tillräckligt att arbeta och för vissa lönar det sig lika mycket, om inte mer, att stapla bidrag på varandra än att ta ett jobb. Det är inte bara orättvist – det är fel. Det ska alltid löna sig mer att arbeta än att gå på bidrag.\n\nLegitimiteten för invandrings- och integrationspolitiken bygger på att den gör Sverige bättre, inte sämre. Med Moderaternas politik får alla en chans att lyckas – och ett ansvar att bidra.\n\nModeraterna vill och arbetar för att:\n\nInföra kvalificering till välfärden för nyanlända– full tillgång till svenska bidrag och förmåner ska man bara få genom eget arbete eller permanent och laglig bosättning.\n\nAktivera de som står längst från arbetsmarknaden – genom språkstudier, praktik eller samhällsnyttiga insatser som för dem närmare ett jobb.\n\nInföra språkkrav och obligatorisk samhällsorientering med godkänt prov för att få permanent uppehållstillstånd respektive medborgarskap\n\nBegränsa rätten till betald tolk. Har man permanent uppehållstillstånd i Sverige ska rätten till tolk – med vissa undantag – upphöra\n\nInföra bidragstak, så att det alltid lönar sig att gå från bidrag till jobb"
  },
  {
    "url": "https://moderaterna.se/var-politik/jamstalldhet/",
    "content": "Sverige är ett av världens mest jämställda länder, men vi är långt ifrån klara. Kvinnor tjänar mindre än män, har lägre pensioner och startar företag i mindre omfattning. Uppskattningsvis äger kvinnor i Sverige ungefär hälften så mycket som män när det gäller företag, aktier, mark och fastigheter. Så ska det inte vara.\n\nPrecis som att kvinnor ska ha ekonomisk egenmakt är en bra arbetsmiljö grundläggande för alla. Kvinnor drabbas i högre grad av arbetsrelaterade sjukdomar kopplade till organisatoriska och sociala problem. Ofrivilligt delade turer i offentlig vård och omsorg bidrar till stress och leder till ökade sjukskrivningar. Dessutom har kvinnors sjukdomar och hälsa länge varit eftersatta, både inom forskning och klinisk vård. Förlossningsvården och eftervården präglas av stora regionala skillnader. Det är oacceptabelt.\n\nEn av våra mest akuta jämställdhetsproblem är mäns våld mot kvinnor. Enligt Brottsförebyggande rådet har var fjärde kvinna någon gång utsatts för våld av en partner eller före detta partner. Samtidigt är mörkertalet stort. Det rör sig om tusentals kvinnor som varje år utsätts för våld av män de känner – i sina hem, på sina arbetsplatser eller i andra miljöer där de borde vara trygga.\n\nI Sverige ska ingen utstå våld och förtryck i hederns namn. Det är vår skyldighet att skydda alla flickor och pojkar, kvinnor och män, så att de kan leva fria liv och forma sin egen framtid. I Sverige ska man själv kunna välja om man vill gå på stan, besöka ett badhus, skaffa sig en utbildning eller gifta sig – oavsett kön. I Sverige ska ingen skolbänk stå tom efter sommarlovet för att barn har förts bort av anhöriga mot sin vilja. I Sverige ska ingen kvinna bli slagen av en man. Tyvärr visar verkligheten något helt annat. Detta måste få ett slut.\n\nModeraterna vill och arbetar för att:\n\nDet finns mycket kvar att göra för jämställdheten\n\nSkatter och bidrag ska utformas så att familjer inte förlorar på att kvinnor börjar arbeta\n\nModernisera socialförsäkringarna för att främja jämställdheten och värna flexibiliteten i föräldraförsäkringen\n\nMinska det ofrivilliga deltidsarbetet, så att fler kvinnor kan stärka sin ekonomiska egenmakt\n\nStraffskalorna med särskilt fokus på vålds- och sexualbrott ska återspegla brottens allvar\n\nInföra obligatorisk häktning för grov kvinnofridskränkning\n\nSkärpa straffen mot hedersrelaterat våld och förtryck och utvidga reseförbudet för barn och unga"
  },
  {
    "url": "https://moderaterna.se/var-politik/kultur/",
    "content": "Kultur är en viktig del i människors liv\n\nFör de allra flesta människor i Sverige är kultur en viktig del av vardagen. Vi lyssnar på musik, ser film och läser böcker. Det stora kulturintresset bidrar inte bara till människors välmående utan också till kulturens samlade intäkter. Var fjärde krona till kulturen kommer från hushållen. Därför kommer skattesänkningar riktade till hushållen också kulturen till del.\n\nEn del kultur är offentligt finansierad och kommer alltid behöva vara det. Delar av vårt kulturliv är också en välfungerande bransch som i stor utsträckning bidrar till vår tillväxt och välfärd. Moderaterna arbetar för en breddad finansiering av kultur där exempelvis möjligheterna till sponsring kan utvecklas. Moderaterna ser kulturen som en basnäring. Vi vill underlätta för de kulturella och kreativa branscherna, som genom livskraftiga företag skapar hundratusentals arbetstillfällen och står för en viktig del av vår export. Det gäller inte minst den svenska musiken, många av våra filmskapare och författare samt dataspelsbranschen.\n\nFör att Sverige ska fortsätta att ligga i framkant ska det finnas en god kompetensförsörjning och ett livslångt lärande. Precis som inom idrottens värld behöver vi verka för både bredd och spets också inom kulturen. Genom möjlighet till högkvalitativa utbildningar kan vi vara konkurrenskraftiga. Kulturen är också en bärande del av vår besöksnäring som bidrar till ett levande Sverige. Närhet till kultur bidrar till attraktiva platser där människor vill bo. Därför är en del i Moderaternas kulturpolitik att ha en bra företagspolitik som bidrar till samhällens tillväxt.\n\nFör att kunna ta del av kultur och hitta egna uttryck, men också för att kunna ta plats i samhället, är det viktigt att kunna läsa. Idag lämnar en femtedel av eleverna grundskolan utan tillräckliga läskunskaper. Så kan vi inte ha det. Därför prioriterar Moderaterna att stödja barns språkutveckling i skolan genom fler böcker och bemannade skolbibliotek, vid sidan om andra lässatsningar. Våra bibliotek spelar också en avgörande roll i att göra Sverige till ett läsande land. Genom att satsa på den moderata reformen Skapande skola får fler barn och unga, oavsett förutsättningar, möjlighet att ta del av kultur i skolan.\n\nVårt gemensamma kulturarv är viktigt. Vi har en rad byggnader, konstföremål, muséer och monument som är en del av vår historia och identitet. Därför är arbetet med att skydda och bevara kulturarvet prioriterade frågor för Moderaterna. För att våra barn och unga ska få tillgång till vårt kulturarv vill vi underlätta för skolans tillgång till våra museer.\n\nModeraterna vill och arbetar för att:\n\nLäs mer om vår kulturpolitik här.\n\nSkapa bättre förutsättningar för de kulturella och kreativa branscherna genom tillväxtvänlig näringspolitik\n\nUppvärdera bildningens betydelse i ett framgångsrikt samhälle\n\nPrioritera barn och ungas läsförmåga genom tillgång till fler böcker och bemannade skolbibliotek\n\nSkydda, bevara och tillgängliggöra vårt gemensamma kulturarv"
  },
  {
    "url": "https://moderaterna.se/var-politik/medborgarskap/",
    "content": "Vi uppvärderar det svenska medborgarskapet\n\nMedborgarskapet är en grundläggande del av vår svenska gemenskap och måste värdesättas högt. Moderaterna vill skärpa kraven för att få svenskt medborgarskap och införa regler som gör det möjligt att återkalla medborgarskap från personer med dubbla medborgarskap som har skadat statens vitala intressen. Detta inkluderar systemhotande brottslighet som begås av kriminella nätverk och andra allvarliga brott mot samhället.\n\nDet finns idag ingen möjlighet att återkalla ett svenskt medborgarskap när en person har fått medborgarskapet genom oriktiga uppgifter eller mutor. Detta skiljer Sverige från andra jämförbara länder och vi vill därför genomföra en grundlagsändring för att komma till rätta med problemet. I likhet med våra nordiska grannländer ser vi behovet av en bredare reglering som skyddar Sverige från hot samtidigt som vi säkerställer att rättssäkerheten upprätthålls.\n\nVi vill se en skärpning av medborgarskapslagen som innebär att den som är misstänkt eller dömd för viss brottslighet inte ska kunna få svenskt medborgarskap. Regeringen arbetar också för att införa krav på kunskaper i svenska och samhällskunskap, krav på egen försörjning och krav på att ha bott i Sverige en längre tid för att få bli svensk medborgare.\n\nVi moderater vill också att myndigheterna ska få verktyg för att skydda personer från att förlora sitt svenska medborgarskap mot sin vilja och utan grund. Det kan till exempel handla om att skydda barn som lever under hedersförtryck och riskerar att föras ut ur landet för att giftas bort.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här\n\nFörbättra skyddet och statusen för det svenska medborgarskapet\n\nÅterkalla medborgarskap för brottslingar med dubbelt medborgarskap som allvarligt skadar statens vitala intressen eller som delats ut på felaktiga grunder\n\nInföra krav på kunskaper i svenska och samhällskunskap, skärpa kraven på hederligt levnadssätt, och införa villkor om egenförsörjning för att få medborgarskap"
  },
  {
    "url": "https://moderaterna.se/var-politik/migrationspolitik/",
    "content": "Sverige har under lång tid haft en mycket generös migrationspolitik som medfört att väldigt många människor har kommit till Sverige. Den stora invandringen, i kombination med den bristfälliga integrationspolitiken, har skapat ett stort utanförskap i vårt land.\n\nModeraterna anser att invandringen till Sverige behöver minska om vi ska klara integrationen och minska utanförskapet. Därför genomför den moderatledda regeringen nu ett nödvändigt paradigmskifte inom svensk migrationspolitik. Vi skärper även kraven för att förvärva svenskt medborgarskap.\n\nDet är viktigt att ett ja är ett ja och ett nej är ett nej i migrationspolitiken. Den som får uppehållstillstånd i Sverige ska få goda möjligheter att integreras in i det svenska samhället. Den som får avslag på sin asylansökan ska lämna landet. Under många år har skuggsamhället tillåtits växa. Det går inte att slå fast hur många människor som befinner sig i Sverige utan giltiga tillstånd. Vi behöver få kontroll över vilka människor som befinner sig här. Vi avskaffar därför rätten för asylsökande att bo i eget boende till förmån för Migrationsverkets mottagningscenter för att asylprocessen ska påskyndas och risken att asylsökande försvinner in i skuggsamhället minska. Regeringen har även gett myndigheterna i uppdrag att öka de inre utlänningskontrollerna och stärka återvändandeverksamheten.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här\n\nVi genomför ett nödvändigt paradigmskifte inom svensk migrationspolitik\n\nAnpassa det svenska regelverket för beviljande av asyl och asylförfarandet till EU-rättens miniminivå\n\nNyanlända ska kvalificera sig till välfärden genom att arbeta\n\nSkärpa kraven för anhöriginvandring genom bland annat ett högre försörjningskrav\n\nFrämja högkvalificerad arbetskraftsinvandring som Sverige är i behov av. Samtidigt höjer vi lönegolvet för arbetskraftsinvandring från länder utanför EU\n\nÖka möjligheterna att återkalla uppehållstillstånd, till exempel när en person har begått brott, har samröre med eller deltar i kriminella eller extremistiska organisationer eller har fått sitt uppehållstillstånd på falska grunder/uppgifter"
  },
  {
    "url": "https://moderaterna.se/var-politik/pensioner/",
    "content": "Vi blir allt äldre – varje dag ökar medellivslängden med i genomsnitt fyra timmar. I takt med att vi lever längre behöver vi justera pensionssystemet så att pensionerna inte minskar. Det viktigaste för att stärka pensionerna är att fler kommer i arbete. Därtill behöver vi arbeta längre och pensionsåldern kommer år 2026 därför att höjas till 67 år.\n\nGrundprinciperna för pensionssystemet behöver vara stabila och hålla över tid. Regeringen har samlat alla riksdagspartier i Pensionsgruppen som är den grupp som förhandlar om pensionssystemet. Att samtliga partier i riksdagen nu står bakom principerna för pensionssystemet skapar långsiktighet och förutsägbarhet, vilket ger goda förutsättningar för trygga pensioner.\n\nFör Moderaterna är det avgörande att den som har arbetat ett helt yrkesliv och varit med och byggt Sverige ska känna att det har lönat sig. Vi vill stärka pensionärernas ekonomi. Att arbeta ska inte bara göra skillnad i lönekuvertet utan även i pensionskuvertet.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här\n\nDen som har varit med och byggt Sverige ska känna att det har lönat sig\n\narbeta\n\nVärna arbetslinjen i pensionssystemet – det ska alltid löna sig bättre att ha arbetat än att inte ha gjort det\n\nStärka pensionärernas ekonomi. Skatten på pension ska inte vara högre än på arbete. Moderaterna är den enda garanten för ordentligt sänkt skatt på pension\n\nInföra en gas i pensionssystemet – så att pensionerna kan stärkas när Sveriges ekonomi är god\n\nDriva på för ett mer jämställt arbetsliv som leder till mer jämställda pensioner\n\nDet är viktigt att äldre medarbetares kompetens, erfarenhet och stora värde behålls på arbetsmarknaden. Därför gör vi det mer lönsamt att fortsätta arbeta längre upp i åldrarna och har gjort det möjligt att pausa utbetalning av tjänstepension fr.o.m. år 2025"
  },
  {
    "url": "https://moderaterna.se/var-politik/skatt/",
    "content": "Sverige har nu det lägsta skattetrycket sedan år 1975. Regeringen har sänkt skatten för dem som jobbar och har jobbat, särskilt för dem med låga och medelhöga inkomster. Det är både rätt och rättvist att den som är med och bygger Sverige ska få behålla mer av sina egna pengar.\n\nSänkta skatter gör Sverige rikare. Det gör att det lönar sig mer att jobba, utbilda sig och anstränga sig. Därför har vi stärkt jobbskatteavdraget, sänkt marginalskatterna och tagit bort Socialdemokraternas avtrappning av jobbskatteavdraget. Det är viktigt för svensk tillväxt och konkurrenskraft. Framtidens välfärd kan bara byggas med en växande ekonomi.\n\nSänkta skatter på låg- och medelhöga inkomster är, tillsammans med våra reformer för att minska bidragsberoendet, viktiga åtgärder för att fler ska gå från bidrag till arbete. Ansträngning ska alltid löna sig.\n\nTack vare regeringen är det nu skattefritt att spara och investera upp till 150 000 kronor på ett investeringssparkonto (ISK) eller kapitalförsäkring (KF). Från den 1 januari 2026 höjs det skattefria beloppet till 300 000 kronor. Det innebär sänkt skatt för över 3,5 miljoner sparare och gör det enklare att spara ihop till sin första bostad, bil eller en buffert.\n\nVi har även sänkt skatten på drivmedel och avskaffat skadliga symbolskatter som plastpåseskatten och flygskatten. Det spelar roll vem som styr.\n\nModeraternas vill och arbetar för att:\n\nVi sänker skatterna för att du ska få behålla mer pengar i plånboken\n\nSkatterna ska vara låga, effektiva och aldrig avkräva medborgarna mer än nödvändigt.\n\nDet alltid ska löna sig att arbeta. Regeringen har genomfört ett nionde jobbskatteavdrag, vilket innebär sänkt skatt för alla som arbetar. Regeringen har även sänkt marginalskatterna, vilket bidrar till ökad tillväxt och att det lönar sig att utbilda sig och anstränga sig lite extra.\n\nDet alltid ska löna sig att ha arbetat. Grundavdraget för pensionärer har stärkts, vilket innebär sänkt skatt för alla som har arbetat."
  },
  {
    "url": "https://moderaterna.se/var-politik/skola/",
    "content": "En välfungerande skola är avgörande för Sveriges framtid. Det är där barn formas, skapar drömmar och utvecklas till att bli en del av samhället. Det är i en kunskapsskola som grunden läggs för framtida lärare, ingenjörer och läkare att vara med och bygga Sverige. Bra utbildning är den viktigaste språngbrädan för social rörlighet och för att barn med en tuffare start kan få det bättre än sina föräldrar. Utbildningssystemet skapade välstånd och jämlikhet i Sverige på 1900-talet. I ljuset av den omfattande invandringen behöver utbildningssystemet möjliggöra de klassresorna igen.\n\nUnder alltför lång tid har svensk utbildning präglats av flumskolan, bristande studiero och respekt för lärare, vaga och obegripliga kunskapskrav samt en tandlös granskning av dåliga skolor. Skolresultaten har under lång tid varit fallande. Var fjärde elev i årskurs sex saknar godkänt i minst ett ämne. Nästan 14 procent går ut nian utan behörighet till gymnasiet. I praktiken stänger det vägen till arbetslivet. En tredjedel av landets låg – och mellanstadieelever uppger att de har utsatts för våld och hot. Alltför många hoppar av både läraryrket och lärarutbildningen. Det är en utveckling vi nu gör allt för att vända.\n\nEn bra skola är nödvändig för Sveriges fortsatta välstånd och för att varje elev ska få möjlighet att skapa sig ett gott liv. Svenska skolan ska vara tydlig i sitt kunskapsuppdrag och rusta barn och unga för framtiden.\n\nModeraterna vill och arbetar för att:\n\nEn kunskapsskola för Sveriges framtid\n\nÅterupprätta kunskapsfokusKurs- och ämnesplaner ska ha ett tydligt fokus på konkreta mätbara faktakunskaperTidiga insatser och nivågrupperingar för att barn ska få rätt stöd.Spetsklasser för elever med behov av högre taktCentralt rättade nationella prov som mäter elevernas kunskaper på ett rättvist sätt\n\nSkolinspektion som mäter kvalitet\n\nKurs- och ämnesplaner ska ha ett tydligt fokus på konkreta mätbara faktakunskaper\n\nTidiga insatser och nivågrupperingar för att barn ska få rätt stöd.\n\nSpetsklasser för elever med behov av högre takt\n\nCentralt rättade nationella prov som mäter elevernas kunskaper på ett rättvist sätt\n\nSkolinspektion som mäter kvalitet\n\nStärka lärarrollenHöjd status genom stärkt auktoritetFristående lärarutbildningar med mer praktikHögre krav på lärarutbildningen\n\nAvlastning och minskad administrativ börda\n\nHöjd status genom stärkt auktoritet\n\nFristående lärarutbildningar med mer praktik\n\nHögre krav på lärarutbildningen\n\nAvlastning och minskad administrativ börda\n\n3. Öka trygghet och studiero i klassrummetStörre befogenheter till rektorer och lärareSkärpta ordningsreglerMätbara kunskaper vilket minskar stressen\n\nUtbyggd elevhälsa\n\nStörre befogenheter till rektorer och lärare\n\nSkärpta ordningsregler\n\nMätbara kunskaper vilket minskar stressen\n\nUtbyggd elevhälsa"
  },
  {
    "url": "https://moderaterna.se/var-politik/socialforsakringar-och-bidrag/",
    "content": "En alltför stor del av befolkningen i Sverige försörjer inte sig själva och vissa familjer tjänar till och med mer på sina bidrag än på att ta ett jobb. Det är orimligt. Den som kan jobba ska aldrig förlora på att välja lön framför bidrag. Ett arbete är mer än en försörjning. Det är arbetskompisar och egenmakt. Men framför allt är det en biljett från utanförskap till integration och gemenskap. Företagare vittnar om att det är svårt att hitta personal trots en hög arbetslöshet, eftersom många som får erbjudande om jobb tackar nej när det lönar sig mer att ta emot bidrag.\n\nFör att säkerställa att fler går från bidrag till jobb är det nödvändigt att införa ett bidragstak. Det ska aldrig vara möjligt att sammantaget kunna få högre inkomster från bidrag än genom arbete. Det är självklart viktigt att den som är sjuk eller skadad och därför inte kan arbeta har rätt till ersättning, vård och rehabilitering. Men den som har eller får tillbaka sin arbetsförmåga ska alltid få stöd och hjälp att komma tillbaka i arbete. Faktum är att ju längre någon är sjukskriven, desto större är risken att den sjukskrivne aldrig kommer tillbaka till arbetsmarknaden. Det är därför viktigt att rehabiliteringsinsatserna sätts in så tidigt som möjligt, är aktiva och har tydliga tidsgränser.\n\nPrecis som samhället ska stötta den som inte är arbetsför, ska samhället stötta föräldrar genom föräldraförsäkring. I dag är kvinnor i genomsnitt föräldralediga längre än män, vilket bidrar till ojämställdhet i vardag, plånbok, livsinkomst och pension. För att främja jämställdhet vill Moderaterna modernisera föräldraförsäkringen. Därför har vi dubblerat antalet dubbeldagar och möjliggjort överlåtelse av föräldrapenning. Vi vill även öka kunskapen om hur föräldraledighet påverkar inkomst och pension för båda föräldrarna.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här\n\nEtt bidragstak är nödvändigt för att fler ska gå från bidrag till arbete\n\nAlla som uppbär försörjningsstöd av arbetsmarknadsskäl ska delta i aktiviteter motsvarande sin arbetsförmåga för att få fullt bidrag\n\nRehabiliteringsinsatserna ska vara mer aktiva och präglas av tydliga tidsgränser\n\nModernisera föräldraförsäkringen för att främja jämställdhet"
  },
  {
    "url": "https://moderaterna.se/var-politik/socialtjanst-och-social-omsorg/",
    "content": "Moderaterna genomför nu en ny socialtjänstlag som sätter fokus på det förebyggande arbetet. Det har varit en av våra viktigaste prioriteringar att regeringen ska ta fram och implementera en ny modern socialtjänstlag. Den behövs för att underlätta arbetet att komma till rätta med utanförskap och kriminalitet. Fortfarande rekryteras barn till de kriminella gängens verksamhet. Det måste få ett stopp.\n\nProblem som handlar om en misslyckad skolgång, omfattande invandring och bristande integration, som i värsta fall leder till utanförskap och kriminalitet, kommer ta lång tid att lösa. Det medför ett ökat tryck på vårt gemensamma samhälle att vända utvecklingen rätt. Därför lägger vi nu tydligt om politiken för att tidigare och mer systematiskt kunna stötta och hjälpa socialt utsatta barn och unga och deras föräldrar, exempelvis genom ett utbyggt föräldraskapsstöd.\n\nVi prioriterar vidare att stärka hela den samlade vårdkedjan för barn och unga. Statens institutionsstyrelse (SiS) ska reformeras i grunden. Dagens situation är djupt otillfredsställande med bristande vårdkvalitet, säkerhet och trygghet. En översyn av HVB-vården genomförs i syfte att stärka tryggheten och säkerheten för barn och unga samt personalen. Steg för steg ska vi få ordning på barn- och ungdomsvården i Sverige.\n\nAlla barn har egna rättigheter och ska vara egna rättighetsbärare i lagstiftningen. Det är viktigt till exempel när socialt utsatta barn inte längre kan bo kvar hemma hos sina föräldrar. Barnets bästa ska gå före föräldrarnas rätt. Det är ett paradigmskifte i svensk lagstiftning. Ett tydligt exempel på detta är reformen som stärker barns och kvinnors rättigheter och trygghet i skyddade boenden. Alla barn ska ha rätt till en trygg och ljus framtid. Alla barn ska kunna känna tillit till att samhället ger stöd och hjälp när det verkligen behövs.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här\n\nModeraterna sätter fokus på det förebyggande arbetet\n\nBarnens bästa ska prioriteras och synliggöras i lagstiftningen, och barnen ska vara egna rättighetsbärare\n\nImplementera en ny socialtjänstlag med fokus på det förebyggande arbetet samt riva sekretesshinder mellan socialtjänst, skola och polis för att möjliggöra informationsutbyte\n\nReformera den statliga barn- och ungdomsvården så att barn och unga ges den vård och stöd som de behöver, och samtidigt införa ungdomsfängelser för dem som begått grova brott\n\nFörstärka arbetet med att ta fram fler familjehem\n\nPrioritera skolsociala team i syfte att bygga förtroende, öka tilliten till skolan och socialtjänsten samt säkerställa en trygg skolmiljö"
  },
  {
    "url": "https://moderaterna.se/var-politik/tillvaxt/",
    "content": "De senaste hundrafemtio åren har Sverige upplevt en enastående utveckling. Den ekonomiska tillväxten har gjort att vi tagit oss från fattigdom till ett av världens rikaste och mest välmående länder. Det har skett genom hårt arbete, uppfinningsrikedom, entreprenörskap och handel med omvärlden. Resan mot att bli ett bättre land ska inte sluta på 2020-talet. Genom en aktiv politik för att skapa tillväxt kommer framtidens svensk kunna leva ett ännu bättre och friare liv än idag.\n\nGrunden för svenskt välstånd och en stark tillväxt är en marknadsekonomi baserad på enskilt ägande och avtalsfrihet. Det är den fria ekonomin som möjliggör det risktagandet som är grunden i allt företagande och entreprenörskap. Människor som tar dessa risker driver ekonomin framåt. Det måste löna sig, annars avstannar risktagandet och i förlängningen samhällets utveckling.\n\nDet finns ingen motsättning mellan tillväxt och ett miljömässigt hållbart näringsliv. Tillväxt innebär ofta att resurser utnyttjas mer effektivt. De senaste decennierna har näringslivet i Sverige visat att det är fullt möjligt med en god ekonomisk tillväxt samtidigt som påverkan på miljön och utsläpp av växthusgaser minskar. Nya medel möjliggör utvecklingen av nya tekniker.\n\nTillväxt är vägen till en bättre framtid. Alla grupper i samhället får det bättre när ekonomin växer. Det är sedan länge bevisat att ekonomisk tillväxt är den effektivaste åtgärden mot fattigdom. Flera samhällsbärande funktioner spelar en avgörande roll för att stimulera en god tillväxt såsom fungerande infrastruktur, ett stabilt kraftsystem och bra skolor och universitet.\n\nModeraterna vill och arbetar för att:\n\nSveriges välstånd bygger på hårt arbete, entreprenörskap och handel\n\nSkydda äganderätten och företagsfriheten\n\nSäkerställa att regler som påverkar företagande och utveckling är effektiva, uppfyller ett tydligt syfte och innebär en så liten börda som möjligt\n\nVärna konkurrenskraftiga företagsskatter och kapitalskatter samt stärka kompetensförsörjningen"
  },
  {
    "url": "https://moderaterna.se/var-politik/valfardsbrottslighet/",
    "content": "Sverige har allvarliga problem med bidragsbrott och stölder från välfärden. Genom systematiska bedrägerier lyckas kriminella få bidrag och ersättningar de inte har rätt till. Varje år försvinner upp emot 20 miljarder kronor från välfärden på grund av medvetna brott och därmed felaktiga utbetalningar. Pengar som annars skulle gått till vår gemensamma välfärd går istället rakt ner i fickorna på den organiserade brottsligheten och göder den kriminella ekonomin. Det är en utveckling som måste vändas.\n\nEn betydande del av välfärdsbrottsligheten kan kopplas till brister i folkbokföringen. Upp emot 200 000 personer är felaktigt folkbokförda i Sverige. Kriminella skriver sig på felaktiga adresser bland annat för att kunna ta del av bostadsbidrag och andra välfärdsförmåner. Dessa bidrag ger kriminella en grundinkomst som ofta möjliggör för annan grov kriminell verksamhet. Det är därför angeläget att förbättra folkbokföringen så att vi vet vilka som befinner sig i Sverige.\n\nDet är även av stor vikt att de olika delarna av det offentliga Sverige arbetar tillsammans för att motverka brott och bedrägerier inom välfärdssystemen. Det behöver därför bli lättare för myndigheter att dela sekretessbelagd information med varandra för att komma åt bidragsbrotten. Inrättandet av en statlig myndighet för välfärdsutbetalningar är ett prioriterat verktyg för att både kunna upptäcka och förhindra felaktiga utbetalningar.\n\nSamhället ser även en växande trend av gängkriminella som infiltrerar exempelvis hälso- och sjukvården genom att driva vårdcentraler. Det är en utveckling som behöver stoppas. Moderaterna vill därför införa en generell tillståndsplikt inom välfärdssektorn. Straffen för bidragsbrottslighet behöver skärpas. Den som avsiktligt stjäl från välfärden ska få ett kännbart straff.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här\n\nDet gemensamma samhället behöver göra allt vi kan för att stoppa felaktiga utbetalningar och välfärdsbrott.\n\nDen nyinrättade utbetalningsmyndigheten ska fortsätta sitt uppdrag att upptäcka, förebygga och förhindra felaktiga utbetalningar\n\nFörbättra folkbokföringen och ta fram en nationell lägesbild över vilka som befinner i Sverige\n\nStoppa oseriösa eller kriminella aktörer genom att bl.a. införa generell tillståndsplikt inom välfärdssektorn\n\nGöra det lättare att dela information mellan myndigheter för att motverka bidragsbrottslighet\n\nSkärpa straffen för bidragsbrott"
  },
  {
    "url": "https://moderaterna.se/var-politik/aldreomsorg-och-aldrevard/",
    "content": "Sverige ska ha en äldreomsorg och äldrevård av hög kvalitet som är tillgänglig när man behöver den. Moderaterna sätter den äldres bästa främst. Det är våra äldre som varit med och byggt Sveriges välstånd. De har rätt att känna trygghet och gemenskap på ålderns höst. Vi behöver uppmärksamma de tio sista åren av en människas liv på motsvarande sätt som vi engagerar oss i de tio första.\n\nVarje människa är unik, med egna önskemål och intressen. Rätten till självbestämmande är lika viktig oavsett ålder. Valfrihet, hög kvalitet och ett värdigt bemötande ska känneteckna den välfärd som vi betalar med gemensamma resurser. Äldreomsorgen ska vara trygg och säker. Det är viktigt att så långt det är möjligt för omsorgstagaren att få träffa samma personal om dagarna och att det går att förstå och bli förstådd av omsorgspersonalen.\n\nOmhändertagandet av de mest sjuka och sköra når inte upp till den kvalitet som förväntas i ett välfungerande samhälle. Det gäller bland annat bristen på tillräckligt utbyggd medicinsk kompetens i äldreomsorgen. Men också att det finns stora skillnader mellan kommuner vad gäller bemanning, särskilt av sjuksköterskor. Invånarnas varierande hälsotillstånd skapar komplexa behov av vård och omsorg och avancerad sjukvård kan ges i hemmet. Allt detta ställer ökade krav på personalens kompetens och flexibilitet. Samtidigt som rekryteringsbehoven inom äldreomsorgen innebär stora utmaningar för såväl kommuner som privata utförare.\n\nMånga sköra äldre tvingas åka till sjukhusens akutmottagningar för besvär som egentligen hade kunnat åtgärdas i hemmet, oavsett om det är ett äldreboende eller egen bostad. Det skapar onödig stress, väntan och oro för de äldre och deras anhöriga. Det finns ett stort behov av ett arbetssätt där kommuner och regioner gemensamt ser till helheten och den samlade nyttan av sina verksamheter.\n\nDen ofrivilliga ensamheten som många äldre upplever är skadlig och omänsklig. Äldre har rätt att känna trygghet och gemenskap.\n\nModeraterna vill och arbetar för att:\n\nLäs mer om vår politik och vad regeringen gör just nu på området genom att klicka här\n\noch här\n\nVåra äldre har rätt att känna trygghet och gemenskap på ålders höst\n\nStärka den medicinska kompetensen och kontinuiteten i bemanningen i äldreomsorgen\n\nTa fram och genomföra språkkrav inom äldreomsorg och äldrevård\n\nPrioritera satsningar på vällagad mat inom äldreomsorg och äldrevård\n\nPrioritera verksamhetsnära forskning som rör omvårdnad och omsorg av äldre och genomföra den utvecklade nationella demensstrategin\n\nStärka och utveckla den förebyggande äldrevården med ett särskilt fokus på prevention av fallolyckor"
  }
]