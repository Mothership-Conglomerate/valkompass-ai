[
  {
    "url": "https://www.centerpartiet.se/var-politik/politik-a-o",
    "content": "Politik A-Ö\n\nAlla ska kunna bestämma över sitt liv genom egna och fria val. Du ska kunna skapa din egen framtid, oavsett var i landet du väljer att bo. Tillväxt och nya jobb skapas bäst om vi samtidigt tar ansvar för miljön. Utifrån det formar vi vår politik."
  },
  {
    "url": "https://www.centerpartiet.se/var-politik/politik-a-o/klimat",
    "content": "Klimat\n\nKlimatomställningen är vår tids kanske största globala utmaning. Världens utsläpp måste minska. Återkommande rapporter konstaterar dock att omställningstakten är för långsam. Nu krävs politisk handlingskraft och ledarskap. Vår klimatpolitik kombinerar en effektiv prissättning av utsläpp med stöd till grön teknik som kan bryta fossilberoendet. Politikens roll ska vara att ta fram slagkraftiga styrmedel – från det lokala till det globala – som gör det enklare att ställa om till ett hållbart samhälle och ser till att utsläppen minskar.\n\nCenterpartiet vill:\n\nAtt klimatmålen i Sverige och EU skärps och att det långsiktiga målet bör vara att nå klimatneutralitet 2040.\n\nAtt fasa ut fossila subventioner och öka investeringar i grön teknik som kan bryta fossilberoendet.\n\nPåskynda utvecklingen av tekniken med minusutsläpp som kan minska utsläppen i atmosfären.\n\nFasa ut fossila bränslen och införa ett förbud för all användning av fossila bränslen för energiproduktion från 2035 samt öka takten på utfasningen av fossila material.\n\nKlimatet kräver handlingskraft\n\nEn långsiktigt hållbar klimatpolitik förutsätter både delaktighet och ett brett folkligt stöd. Ska vi klara omställningen, måste vi genomföra den på ett sätt som gör att olika människor, orter och branscher kan känna sig involverade; att alla känner att de blir vinnare om de deltar i klimatomställningen. Delaktigheten skapar grunden till samhällsförändringarna. Alternativet – en omställning som bara omfattar vissa, men där andra grupper ställs utanför eftersom de inte har råd eller möjlighet att ställa om – riskerar att leda till motreaktioner, kortsiktiga svängningar i politiken och bristande långsiktighet. I stället för klimatomställning får vi politikomsvängning.\n\nMänniskor som hade velat delta i klimatomställningen, men inte haft råd och möjlighet, får idag ofta de dyraste energiräkningarna och känner sig samtidigt utpekade. Politiken måste här istället ge en hjälpande hand så att alla, oberoende av plånbok, kan bli del av omställningen.\n\nDet handlar om människors möjlighet att pendla klimatsmart till jobbet, skjutsa barnen till fritidsaktiviteter och åka till mataffären. Det handlar om att minska elräkningar och om att den energi vi använder ska vara klimatsmart. Det handlar om att det ska vara lönsamt att välja klimatvänligt i butiken. Det handlar om det ska vara lätt att göra rätt.\n\nMen vi stannar inte där, mer måste göras. Nu behöver vi vässa de verktyg som tar klimatmålen från visioner till verklighet. Vi ska snabba på omställningen ännu mer.\n\nRedan 2040 vill vi att Sverige och EU ska vara fritt från nettoutsläpp av växthusgaser. För att nå dit, krävs det att vi bryter fossilberoendet och storsatsar på de klimatsmarta innovationer som är förutsättningen för den hållbara utvecklingen.\n\nSlutet för fossila bränslenÖver 70 procent av Europas energi är fortfarande fossil. EU behöver en strategisk avvecklingsplan för fossila bränslen – en strategi för att förpassa fossil energi tillbaka till historien. Som ett led i det vill vi att EU ska fasa ut fossila bränslen. Ett förbud för all användning av fossila bränslen för energiproduktion från 2035 bör införas, och takten ökas för att fasa ut användningen av fossila material.\n\nFör att Europa ska lyckas bryta beroendet av fossila bränslen krävs samarbete. De lägst hängande frukterna är att helt fasa ut fossila bränslen i energisektorn och produktionen av el och värme, sätta stopp för installation av nya anläggningar som drivs av fossil energi, fasa ut fossila subventioner, prissätta fossila råvaror som används i produkter och förbjuda all typ av reklam och marknadsföring av fossil energi. Inga europeiska skattebetalares pengar ska gå till fossilindustrin.\n\nÖka investeringarna i grön teknikOmställningen kommer också att kräva stora investeringar i helt nya tekniker, material, system, tjänster, transportlösningar, sätt att bygga och mer därtill. Då är det viktigt att investeringar riktas mot det som är hållbart och som kan bidra till efterlevnaden av klimatmålen.\n\nVi vill göra gröna investeringar enklare och mer lönsamma. När vi skapar och exporterar framtidens tekniker ger det inte bara fler jobb och företag här utan vi levererar klimatnytta som gör nytta långt bortom Sveriges gränser.\n\nPåskynda utvecklingen av tekniken med minusutsläppMed tekniken för minusutsläpp, som innebär att vi lagrar koldioxid från förnybara källor, kan vi inte bara minska utsläppen – utan till och med ta bort dem.\n\nVi har de senaste åren varit med och drivit igenom storskaliga satsningar på tekniken. Men utvecklingen behöver påskyndas ytterligare för att den ska göra nytta i verkligheten.\n\nVårt mål är att storskaliga stöd ska kunna rullas ut redan 2024. Vi vill också att det antas ett nationellt mål för minusutsläpp i Sverige, som säkerställer att vi når våra klimatmål."
  },
  {
    "url": "https://www.centerpartiet.se/var-politik/politik-a-o/klimat/klimatpolitik-i-eu",
    "content": "Klimatpolitik i EU\n\nKlimatomställningen är en av vår tids största utmaningar. Det är samtidigt en fråga där Sverige kan spela en avgörande internationell roll som föregångsland, och där vårt ledarskap kan leda till jobb, tillväxt och affärsmöjligheter i Sverige. Genom EU har vi en fantastisk möjlighet att vara med och utveckla spelregler för hela unionen. Centerpartiets klimat- och miljöpolitik präglas av höga ambitioner, grön industrialisering och teknikoptimism. Vi ser näringslivet som möjliggörare till ett bättre samhälle. För oss går värnandet om miljön hand i hand med klimatomställnigen.\n\nCenterpartiet vill:\n\nSverige borde leda EU:s klimatpolitik. Istället har Sverige en regering som är oförmögen att ta problemen på allvar. Som höjer utsläppen i samma takt som de sänker Sveriges anseende utomlands. Istället för att leverera en klimatpolitik som leder till att Sverige når klimatmålen vill Tidö-partierna ändra målen. Sverige borde vara ledande inom EU i klimatarbetet och skaffa oss konkurrensfördelar för den gröna omställningen. Inte släpa efter och fördröja klimatomställningen på det sätt som Tidö-partierna nu gör genom att öka Sveriges utsläpp. Behovet av grön liberal politik är inte bara stort, det är akut.\n\nEU är vårt effektivaste verktyg i den gröna omställningen. Utsläpp känner inga nationsgränser. EU bör därför nyttjas för att i största möjliga mån användas för att lösa klimatkrisen och dess utmaningar. För Centerpartiet är det dessutom självklart att klimatarbetet går hand i hand med att trygga energiförsörjningen, livsmedelsproduktionen och arbetet med att öka den biologiska mångfalden.\n\nVi vill se ett klimatlås på EU:s budget, likt det så kallade demokratilåset. Ett klimatlås behövs för att säkerställa att medlemsländer fullföljer sina klimatåtaganden. I praktiken innebär det att om ett medlemsland inte vidtar tillräckliga klimatåtgärder så bör de inte heller få ta del av det EU-stöd som de annars skulle haft rätt till. Det ska kosta att släppa ut.\n\nDen som förorenar ska betala och den som bidrar med positiva miljö- och klimateffekter ska belönas. Det finns fortfarande luckor i EU:s klimatlagstiftning och Centerpartiet vill säkerställa att alla former av klimatpåverkan möts med effektiva, marknadsbaserade styrmedel. Det handlar om\n\nallt från konsument-information till prissättning av fossilt innehåll i produkter. Vi vill höja ambitionsnivån genom att införa ett mål om att EU:s utsläpp ska minska med 95 procent till 2040, jämfört med 1990 års utsläpp. Det är ett ambitiöst mål, men nödvändigt om vi ska klara att nå klimatneutralitet och uppfylla vad vi lovat i Parisavtalet. För att nå ett sådant mål krävs att EU:s utsläppshandel så snabbt som möjligt inkluderar samtliga utsläpp från transport-, bostads- och avfallssektorn. Dessutom måste utsläppshandeln i så många sektorer som möjligt utvidgas till att omfatta fler typer av växthusgaser, och de gratis utsläppsrätter som delar av industrin och flyget får måste avslutas omgående.\n\nCenterpartiet anser att alla länder måste göra sitt för att betala av sin koldioxidskuld. Därför vill vi att alla EU-länder ska ha ett mål om tekniska kolsänkor, såsom bio-CCS, till 2040, baserat på ländernas ackumulerade utsläpp i atmosfären mellan 1890 och 1990. På sikt vill vi även se ett gemensamt auktionssystem, utöver EU:s system för utsläppshandel, där privata aktörer och EU-länder kan köpa och sälja kolsänkor för att bidra till att klimatmålen nås.\n\nCenterpartiet vill att produkter på den inre marknaden ska förses med en klimatdeklaration med dess koldioxidavtryck. Det ska vara enkelt för konsumenter att kunna jämföra klimatutsläpp och energibesparingar från varor och tjänster. Denna regel bör främst omfatta medelstora och stora företag, med tydliga undantag för mindre företag. I Centerpartiets folkrörelse för klimatet ska alla människor kunna vara med och bidra, och ett viktigt steg är att underlätta för konsumenter att göra medvetna val."
  },
  {
    "url": "https://www.centerpartiet.se/var-politik/politik-a-o/klimat/klimatpolitik-internationellt",
    "content": "Klimatpolitik internationellt\n\nKlimatet känner inga nationsgränser och effektiva svar på de utmaningar vi står inför behöver därför till stor del vara internationella. Det krävs ett starkt globalt klimatarbete och när andra länder vacklar behöver Sveriges och EU:s röst vara tydlig. Genom att i praktiken visa att ekonomisk tillväxt och utsläppsminskningar går att förena samtidigt som vi skapar jobb, kan Sverige och EU visa ledarskap internationellt.\n\nCenterpartiet vill:\n\nFör att nå målen i Parisavtalet krävs en snabbare minskning av utsläppen än vad vi ser i dag – och mer kraftfulla åtgärder. För oss är det en självklarhet att alla utsläpp ska bära sina kostnader, antingen genom att de omfattas av ett koldioxidpris eller av ett handelssystem för utsläppsrätter.\n\nVi vill att Sverige ska vara föregångare i EU, och att EU ska vara en föregångare i världen, genom att anta ambitiösa och modiga utsläppsminskningsmål. Vi vill också se att Sverige och EU utövar en vass klimatdiplomati som förmår skärpa andra länders klimatmål och politik, och bidra med goda exempel utifrån våra erfarenheter.\n\nVi anser att Sverige behöver fokusera utvecklingsbiståndet för att bidra till en mer hållbar utveckling globalt. Vi vill satsa mer på ett globalt klimatarbete genom att bland annat främja tillgången till förnybar energi och satsa på energieffektivisering med utgångspunkt i fattiga människors rätt till utveckling och frihet, med kvinnor och flickor i särskild fokus.\n\nSvensk miljöteknik liksom vår kunskap om hållbar utveckling ska bidra till globala lösningar som tar oss närmare efterlevnaden av Parisavtalets mål liksom målen i Agenda 2030.\n\nKlimatförändringarnas förödande effekter gör sig redan påminda i stora delar av världen. Svältkatastrofer till följd av långdragen torka, bränder, havsnivåhöjningar och extrema nederbördsmängder tvingar människor på flykt.\n\nVi vill öka den nationella och den internationella finansieringen till klimatanpassning. Stödet behöver riktas till regioner där klimatförändringarnas effekter redan i dag resulterat i att människors försörjningsförmåga drabbas hårt.\n\nVi vill också skapa bättre samordning mellan EU-ländernas finansiering av åtgärder, som möter de ökade klimathoten i utvecklingsländer, för att det ska bli effektivare och bättre."
  },
  {
    "url": "https://www.centerpartiet.se/var-politik/politik-a-o/energi",
    "content": "Vår energipolitik\n\nSka vi lyckas med omställningen till ett hållbart samhälle, med lägre utsläpp, krävs stora mängder energi. Därför vill Centerpartiet kraftigt bygga ut produktionen av förnybar och fossilfri elproduktion, med målet att växla upp klimatarbetet och fasa ut den ryska gasen. Samtidigt vill vi transportera mer el till Europa, så att vår klimatsmarta energi kan fasa ut de fossila källorna på kontinenten.\n\nCenterpartiet vill:\n\nElenergi\n\nEnergisektorn står för den högsta andelen utsläpp globalt sett. Det betyder att energi- och klimatpolitiken måste gå hand i hand. För att nå både våra energi- och klimatmål krävs en politik som säkrar framtidens robusta och effektiva energisystem samtidigt som vi ökar andelen förnybar energi. Så ska Sverige vara en ledande kraft i EU och klimatarbetet världen över.\n\nKlimatfrågan är akut men tillståndsprocesserna för klimatviktig verksamhet i Sverige förblir extremt långa. Ofta går tio år innan ett kraftverk kan börja byggas eller en större ledning dras. Politiken ger ibland intryck av att det är omöjligt att reformera svensk tillståndsgivning så att ny kraft kan byggas snabbare. Men det är det inte. Jämförbara länder, som exempelvis Tyskland, Danmark, Finland och Nederländerna, har fått ned tillståndsprocesserna för ny vindkraft och nya gröna industrier till 2–4 år. Det måste gå att genomföra även i Sverige, för annars kommer investeringarna att ske i andra länder.\n\nCenterpartiet anser därför att det behöver tillsättas en kriskommission för att snabbt möjliggöra ökad elproduktion. Alla relevanta myndigheter och intressenter bör under ett halvår få arbeta fritt, och se över all relevant lagstiftning, regelgivning samt implementeringen av berörda EU-regelverk, för att möjliggöra kraftigt nedkortade och förenklade tillståndsprocesser.\n\nKriskommissionen ska ha som mål att korta ned den sammanlagda tiden för tillståndsprövningar för ny kraft, för anslutningar och för industriella verksamheter från dagens 8–10 år till högst 2 år, i linje med de mest effektiva länderna i Europa. Den bör också omfatta tillståndsprocesser för industriella verksamheter som är avgörande för klimatomställningen. Målet ska vara att påbörja utbyggnaden av minst 50 TWh elproduktion innan år 2026 och 100 TWh innan år 2030.\n\nTillståndsgivningen bör ändras så att tillståndsprocesserna läggs parallellt istället för som idag efter varandra. Dessutom bör översynen av tillståndsprocesser omfatta även miljöbalkens utformning och omfattning. Så som miljöbalken ser ut idag värderas inte klimat som nytta. Miljöbalkens utformning och tolkningsutrymme omöjliggör förutsägbarhet och standardisering av tillståndsprocesser. Det måste få ett slut, exempelvis genom ökat arbete med nationella riktlinjer och gränsvärden för att skapa förutsägbarhet för industrin. Regeringen måste visa ledarskap och tydligare våga döma av i målkonflikter och strömlinjeformar arbetet från länsstyrelser och myndigheter.\n\nSka vi klara klimatkrisen och öka elproduktionen måste fokus ligga på lösningar. Centerpartiet vill se en ny energiuppgörelse över partigränserna – som minskar utsläppen, bygger ut det förnybara och stärker hela elsystemet. Klimatet förtjänar att vi agerar och Sveriges elkonsumenter förtjänar en sakligare energidebatt – utan polarisering och populism i politiken. Vi vill föra konstruktiva samtal över partigränserna. En ny energiöverenskommelse skulle ge oss möjligheten att skapa rätt förutsättningar för svensk industri och svenska företag, samtidigt som vi kan uppfylla våra uppsatta klimatmål i Sverige.\n\nÅtgärder på alla plan behövs nu mer än någonsin. Sverige behöver nyttja det befintliga beståndet bättre. Det går att skruva upp effekten ytterligare i den befintliga kraften, både vindkraft och kärnkraft. Det går också att använda vår energi mer effektivt. Det ska vi satsa på.\n\nSverige har stora möjligheter att exportera såväl teknik, kunnande och grön energi. EU:s energimarknader integreras och effektiviseras allt mer. Export av förnybar el gör stor klimatnytta när den ersätter fossil produktion i andra länder. Så kan vi också hjälpa övriga EU att minska sitt beroende av den ryska energin."
  },
  {
    "url": "https://www.centerpartiet.se/var-politik/politik-a-o/energi/bioenergi",
    "content": "Bioenergi\n\nBiodrivmedel och biobränslen är förnybara och hållbara alternativ som kan ersätta fossila bränslen som kol, olja och naturgas. För att ersätta Putins smutsiga energi behöver vi kraftigt öka produktionen och användningen av rena och hållbara biodrivmedel. Genom produktion av bioenergi tar man även vara på avfall och restprodukter i en cirkulär bioekonomi. Det kan handla om matavfall som blir biogas eller skogsrester som blir förnybara drivmedel, el och värme i ett kraftvärmeverk. Det ger jobb, inkomster och ökad försörjningstrygghet i hela landet. Centerpartiet vill se en ”Tanka svenskt!”-modell – ett paket bestående av flera förslag som är bra för klimatet och landsbygden och som samtidigt skulle innebära ett lägre bränslepris vid pump.\n\nCenterpartiet vill:\n\nBiodrivmedel – en vinst för klimatet, jobben och försörjningstryggheten\n\nFör att klara målet om 100 procent fossilfritt energisystem till 2040 spelar bioenergi en viktig roll, inte minst i kraftvärmen.Sverige är ett föregångsland inom EU när det gäller biodrivmedel. Trots ökande eldrift och effektivare motorer finns det i dag, och kommer under många år framöver finnas kvar, fordon som går på bensin eller diesel. Varje liter fossil bensin eller diesel som ersätts med hållbara biodrivmedel är en vinst för klimatet. Därför behöver det bli enklare att tanka rena biodrivmedel och möjligheten att konvertera befintliga bilar till mer hållbar framdrift måste öka.\n\nBiogas är ett viktigt alternativ för att ersätta naturgasen. Den är både förnybar och resurseffektiv eftersom den framställs från bl.a. gödsel och matavfall. Centerpartiet vill kraftigt öka biogasproduktionen för att snabbt bidra med nya, hållbara alternativ till den ryska gasen.\n\nSänka momsen på biobränslen till den lägsta nivån.Centerpartiet vill se över möjligheten att ändra momssatsen på biobränslen så att den ligger på den lägsta möjliga momssatsen.\n\nÖka utbudet av biobränslen.Vi vill se en omfattande strategisk reserv av biobränsle som är producerad av svensk råvara, motsvarande hälften av dagens dieselkonsumtion. Staten bör i nästa steg upphandla och ställa krav på att den säljs billigt vid pump.\n\nSänka reduktionspliktsavgiften.I reduktionsplikten finns en sanktionsavgift för de aktörer som inte uppnår den föreskrivna inblandningen, som idag uppgår till 5,04 kr/kg CO2. Denna avgift har kommit att få en prissättande funktion på marknaden snarare än alternativkostnad för att leva upp till reduktionsplikten. Vi föreslår att avgiften sänks till 3,20 kr/kg CO2.\n\nTa bort koldioxidskatten för biobränslen inom reduktionsplikten.Vi vill skattebefria biobränslen inom reduktionsplikten."
  },
  {
    "url": "https://www.centerpartiet.se/var-politik/politik-a-o/energi/elnat",
    "content": "Elnät\n\nDet svenska stamnätet är ett av de äldsta i Europa och det kommer att krävas stora investeringar för att säkerställa att elen når dit den behövs. Vi behöver bygga ut det svenska elnätet för att tillgodose en ökad efterfrågan på el, men det ska göras på rätt sätt och med teknik som gör så lite intrång i landskapet som möjligt. Ny teknik skapar dessutom helt nya förutsättningar, som gör att vi minskar behovet av helt nya elnät. Sådan teknik vill vi satsa på.\n\nCenterpartiet vill:\n\nAnpassa lagstiftningen till nya tekniker\n\nSverige har kapacitetsbrist. En stor del av vår elproduktion sker i norra Sverige medan den stora elanvändningen sker i södra Sverige. Det betyder att mycket el behöver transporteras från norr till söder. Det finns i dag inte tillräckligt med utrymme i näten för att göra detta, vilket bland annat kräver investeringar för att rusta upp nätet och skala upp överföringsförmågan – det vill säga förmågan att transportera elen dit den behövs.\n\nVi föreslår en förändring i ellagen och elnätsregleringen för att göra det möjligt för andra investeringar än traditionella nätinvesteringar.\n\nDessutom vill vi att smarta tjänster, såsom flexibilitetstjänster, lönar sig mer. Flexibilitetstjänster ökar elnätens kapacitet utan att investeringar görs i nät, där ledtiderna för att bygga ut kan vara långa. Detta kan också innebära minskade kostnader för kunden.\n\nVi vill att ansvariga myndigheter får i uppdrag att bygga nät proaktivt, det vill säga redan innan det är fullt i nätet. I dag byggs nya nät först när det uppstår en bristsituation. Vi måste förutse sådana situationer och agera innan problem uppstår.\n\nVi vill också att man i högre grad överdimensionerar de ledningsdragningar som görs, inte minst mot bakgrund av att det tar lång tid att bygga nya ledningar. I omställningen måste vi ligga steget före.\n\nAtt bygga ut elnätsinfrastrukturen kan ha stor påverkan på den fysiska miljön. Där förutsättningarna tillåter vill vi se att marksnål teknik används i högre grad. Då kan det också få kosta lite mer.\n\nDet innebär också att vi värnar andra samhällsviktiga mål, som en ökad livsmedelsproduktion eller en växande skog, om vi slipper ta stora ytor i anspråk för nya ledningar. Vi anser också att ersättningsnivåerna vid markintrång bör ses över och att även närboende som inte är markägare ska få ersättning."
  },
  {
    "url": "https://www.centerpartiet.se/var-politik/politik-a-o/energi/energioverenskommelsen",
    "content": "DAGS FÖR EN NY ENERGIÖVERENSKOMMELSE\n\nSka vi klara klimatkrisen och öka elproduktionen måste fokus ligga på lösningar. Centerpartiet vill se en ny energiuppgörelse över partigränserna – som minskar utsläppen, bygger ut det förnybara och stärker hela elsystemet. Såväl elkonsumenterna som näringslivet förtjänar långsiktiga spelregler.\n\nCenterpartiet vill:\n\nCenterpartiet vill se följande reformer:\n\nVårt energisystem måste stå rustat för ett större elbehov i framtiden, med utgångspunkt i Sveriges energipolitiska mål. Vi vill att det tas fram ett konkret planeringsmål för att elsystemet år 2040 ska kunna inrymma minst 300 TWh utan kapacitetsproblem.\n\nDagens tillståndsprocesser blir alltför ofta en flaskhals för ny elproduktion. Tillståndsprocesserna behöver kraftigt kortas, bli mer rättssäkra och förutsägbara för att möta den ökade efterfrågan på el.\n\nTyvärr finns ett återkommande motstånd mot ny lokal kraftproduktion, som till exempel nya vindkraftverk. Vi vill därför regionalisera fastighetsskatten för elproduktionsanläggningar, tillsammans med nya former för ersättning som inte bara når markägaren utan också det kringliggande samhället.\n\nHavsbaserad vindkraft har möjlighet att kraftigt stärka Sveriges elförsörjning, inte minst i områden som södra Sverige där det finns stora elbehov. En utbyggnad skulle kunna fördubbla elproduktionen många gånger om – då krävs en starkare politisk ambition.\n\nÖverföringsförmågan i våra elnät är inte tillräcklig, vilket innebär att elen inte når dit den behövs idag. För att lösa problemet behövs tydligare politiska direktiv så att vi kan bygga ut näten snabbare, och innan en bristsituation uppstår. Vi behöver också öka användningen av flexibilitetstjänster så att det finns plats för tillväxt.\n\nIdag är skatten på el en alltför stor del av elpriset – så även om man investerat i att minska sin elkonsumtion får man höjt elpris. Centerpartiet vill på sikt därför sänka skatten på el för slutkonsumenten, och man ska också enklare kunna styra priset på sin faktura genom att öka den så kallade användarflexibiliteten. Dessutom måste det bli mer lönsamt att exempelvis ladda sin elbil på natten, därför vill vi att kunders elförbrukning mäts och debiteras timvis.\n\nAtt använda energin mer effektivt är ett av de snabbaste sätten att minska elkostnaden och helt nödvändigt för att möta efterfrågan på elenergi. Det måste bli enklare och mer lönsamt för både hushåll och företag att investera i åtgärder som bidrar till en effektivare energianvändning."
  },
  {
    "url": "https://www.centerpartiet.se/var-politik/politik-a-o/energi/grona-transporter",
    "content": "Gröna transporter\n\nNär människor och varor kan transporteras snabbt mellan olika delar av Sverige, kan jobb och företagande växa i hela landet. Samtidigt står transportsektorn för en tredjedel av Sveriges utsläpp. De måste minska. Vi vill se effektiva åtgärder som jagar utsläppen, men inte hindrar människors och företags resor och transporter.\n\nCenterpartiet vill:\n\nKlimatsmarta transporter ska löna sig\n\nFossila bränslen som bensin och diesel dominerar fortfarande inom transportsektorn. Det gör oss också beroende av oroliga priser på världsmarknaden och diktaturer som Ryssland.\n\nGenom att ställa om transportsektorn och öka den inhemska produktionen av biodrivmedel ökar vi Sveriges motståndskraft samtidigt som vi skapar jobb runt om i hela landet.\n\nVi vill se en ”Tanka svenskt!”-modell – ett paket bestående av flera förslag som är bra för klimatet och landsbygden och som samtidigt skulle innebära ett lägre bränslepris vid pump.\n\nEn förutsättning för fortsatt elektrifiering och omställning av fordonsflottan är att infrastrukturen för att ladda och tanka grönt är väl utbyggd. En laddinfrastruktur som möjliggör elektrifiering måste bestå av goda möjligheter till laddning i hemmet, på arbetsplatsen och längs vägen. Det kräver i sin tur stöd för installation av laddboxar, incitament för laddmöjligheter på arbetsplatser och ett statligt ansvar för laddinfrastruktur i hela landet, utan vita fläckar. Den lokala lanthandeln, macken, granngården – alla bör de få ekonomiska möjligheter att bli snabbladdningsstationer.\n\nDet ska vara självklart, och lönsamt, för bostadsrättsföreningar, hyresvärdar och parkeringsbolag att varenda parkeringsplats har laddmöjlighet. Sverige bör ha ett mål om 150 000 offentliga elbilsladdare före 2030 med motsvarande handlingsplan och resurser. En ”rätt till laddning” ska införas, där alla ges möjlighet att installera en laddstolpe på egen bekostnad på parkeringsplatser i anslutning till hus eller ägd lägenhet.\n\nEn kraftfull klimatbonus bör införas och riktas mot såväl nybilsförsäljningen som andrahandsmarknaden. Bonusen bör för nya bilar fokusera på billiga bilar och begränsas till en viss andel av priset. I den mån resurserna för bonusen är begränsade bör den i första hand gå till boende på landsbygden. Offentlig upphandling av fordon är därutöver ett viktigt verktyg, som kan användas för att ställa om fordonsflottan.\n\nCenterpartiet tycker det är centralt med en ökad introduktion av fossilfria drivmedel för att nå våra klimatmål. För att möjliggöra detta är det viktigt att nationella standarder finns på plats och att hinder, exempelvis avseende denaturering, undanröjs. Vi vill också att pumplagen ska ses över för att vi ska få en ökad introduktion av fossilfria drivmedel och gröna mobilitetstjänster."
  },
  {
    "url": "https://www.centerpartiet.se/var-politik/politik-a-o/energi/gron-vatgas",
    "content": "Grön vätgas\n\nEn viktig del i ett hållbart och förnybart energisystem är vätgas och vätgasteknologi. Vätgas är en energibärare med många tillämpningsområden eftersom den går att lagra, transportera och tillhandahålla över tid. Vätgas gör det möjligt att integrera stora mängder förnybar elproduktion på ett kostnadseffektivt sätt. Vätgas kan också användas i industriprocesser för att ersätta fossila insatsvaror.\n\nCenterpartiet vill:\n\nMånga fördelar med att satsa på grön vätgas\n\nEn viktig del i denna omställning är vätgas och vätgasteknologi.\n\nVätgas kan framställas när det finns ett överskott av förnybar el. Den kan i ett nästa steg användas för att ersätta fossil energi inom industrin eller i våra tunga transporter. Områden där det annars kan vara svårt att minska fossilberoendet på ett kostnadseffektivt sätt. Vätgas har därmed möjlighet att rita om landskapet för hur vi framställer och använder energi på ett klimatsmart sätt.\n\nMen för att vätgas ska kunna bli en integrerad del i hur vi når klimatmålen behövs en plan och verkningsfulla åtgärder för Sverige. Vi vill att det tas fram en plan för hur vi bygger ut vätgasinfrastrukturen som behövs för de tunga fordon som framdrivs med tekniken.\n\nVi vill också att en sådan plan tar hänsyn till potentiella platser för storskalig framställning av grön vätgas där också efterfrågan väntas bli hög.\n\nFör att grön vätgas ska bli kostnadseffektiv behövs ökad användning och låga elpriser i kombination med minskade kostnader för komponenter.\n\nFör att påskynda teknikutvecklingen vill vi se ett riktat stöd till framställning av grön vätgas inom ramen för den statliga satsningen Industriklivet. Då kan kostnaderna sjunka snabbare och den gröna omställningen genom vätgas ta fart."
  },
  {
    "url": "https://www.centerpartiet.se/var-politik/politik-a-o/energi/kraftvarme",
    "content": "Kraftvärme\n\nKraftvärme är en viktig del i det förnybara energisystemet. Kraftvärmen kan tillhandahålla lokalt producerad el, samtidigt som överskottsvärmen tas omhand för att värma bostäder och lokaler. Kraftvärmen och vattenkraften utgör stabila och reglerbara kraftslag som är nödvändiga för att kunna inkludera stora mängder sol- och vindkraft i elsystemet.\n\nCenterpartiet vill:\n\nKraftvärmen är och kommer fortsatt vara en fantastisk tillgång i Sveriges energisystem\n\nVi vill därför se en sammanhållen strategi för att stärka konkurrenskraften för kraftvärmen. Strategin bör inkludera åtgärder som syftar till att fasa ut den sista fossila andelen och främja användning av exempelvis biogas i produktionen."
  },
  {
    "url": "https://www.centerpartiet.se/var-politik/politik-a-o/energi/karnkraft",
    "content": "Kärnkraft\n\nFör att klara klimatomställningen krävs alla fossilfria kraftslag, samtidigt som det är logiskt att fokusera på de kraftslag som är billigast och går att bygga snabbast. Det är tydligt att kärnkraften kan komma att utgöra en del även av det framtida energisystemet. Det bygger dock på att den, likt alla andra energikällor, fullt ut kan bära sina egna kostnader. Kärnkraften ska inte subventioneras.\n\nRegeringens fokus på kärnkraft är alldeles för ensidigt. Sverige behöver mer el här och nu. Att regeringen väljer att presentera en plan för kärnkraft, istället för en plan för elektrifiering, är inget annat än oansvarigt. Företagen och hushållen vill ha mer elproduktion och lägre elpriser här och nu, inte 2035.\n\nCenterpartiet vill:\n\nLåt marknaden bestämma om den vill investera i nya kärnkraftverk\n\nFör att klara klimatomställningen krävs alla fossilfria kraftslag. Centerpartiet har presenterat en färdplan för att klara framtidens elbehov. Receptet där är enkelt – vi behöver mer av allt, men ska särskilt satsa på de kraftslag som går snabbast och billigast att bygga ut. Och vi ska göra det enklare och billigare för alla hemma i stugorna att ställa om och minska sin energiförbrukning.\n\nCenterpartiet är inte emot nya kärnkraftsreaktorer om det finns investeringsvilja. All kraft behövs för att klara framtidens energibehov. Men framförallt behöver elproduktionen öka mycket snabbt, och därför är både vind- och solenergi det som branschen själva vill investera i.\n\nMed tanke på hur lång tid det tar att bygga ny kärnkraft kan inte nya reaktorer på kort sikt ersätta fossil energi från Ryssland. Det går inte heller att återstarta nedlagda reaktorer, men däremot är det möjligt att producera mer el i de reaktorer som redan är igång i Sverige.\n\nFör oss är det helt grundläggande att kärnkraften ska stå för sina egna kostnader. Den som vill bygga kärnkraftverk på marknadsmässiga villkor är fri att göra det. Kärnkraftsaktörer ska alltid själva bära kostnaderna för säkerhet, avfallshantering och olycksförsäkring, vilket bland annat kräver kraftigt ökade avsättningar för avfallshantering. Som för alla övriga kraftslag har staten ett ansvar att ansluta ny kraft till elnätet. Det ska dock inte finnas några särskilda subventioner för kärnkraft, vare sig i form av produktionsstöd, kreditgarantier eller övertagande av avfalls- eller olyckskostnader.\n\nTekniken för fjärde generationens kärnkraft är inte kommersialiserad i stor skala. Kostnaderna är ovissa, men troligtvis höga. Kärnkraften står fortfarande inför stora tekniska utmaningar och kan inte ersätta ett geologiskt slutförvar eftersom det uppstår restprodukter som kommer behöva lagras under lång tid. De fördelar med kortat slutförvar, som fjärde generationens kärnkraft för med sig, är en avfallsfråga och bör bekostas av dem som orsakar avfallet.\n\nI takt med att forskningen kring och utvecklandet av små modulära reaktorer fortgår anser Centerpartiet att det är klokt att bestämmelsen i miljöbalken om begränsningen om tio reaktorer i samtidig drift har tagits bort. Det viktiga är inte om det finns fem små reaktorer eller en stor vid Oskarshamns, Ringhals eller Forsmarks kärnkraftverk."
  },
  {
    "url": "https://www.centerpartiet.se/var-politik/politik-a-o/energi/solenergi",
    "content": "Solenergi\n\nMängden energi som når jorden varje dag från solen motsvarar 15 000 gånger världens energiförbrukning. Genom att ta tillvara mer solenergi och omvandla den till el minskar vi utsläppen från fossila energikällor och elektrifieringen kan underlättas. De senaste åren har det blivit allt billigare att producera solel. Men utvecklingen i Sverige går fortfarande för långsamt. Vi vill att det ska bli både lättare och mer lönsamt för dig som vill ta tillvara på solenergin och omvandla till el, eller att äga andel från en solcellsanläggning.\n\nCenterpartiet vill:\n\nÖka produktionen av solel i Sverige, från cirka 1,5 TWh idag till 30 TWh år 2030.\n\nAndelsägare i solcellsanläggningar ska ges samma villkor som villaägare.\n\nMinska regelkrånglet och avskaffa energiskatten för dig som använder din egenproducerade solenergi.\n\nPolitik som ger effekt på klimatet\n\nTrots en mycket snabb tillväxt står solenergi fortfarande bara för mindre än en procent av landets elproduktion. Det finns dock potential för en mångdubbling av solelsproduktionen i Sverige, genom fler solceller på tak, fasader och mark, de kommande åren. Detta är investeringar som kan ske snabbt och som omgående kan öka den svenska elproduktionen och pressa elpriset. Ett planeringsmål bör därför slås fast för att de närmsta åren öka produktionen av solel, från cirka 1,5 TWh idag till 30 TWh år 2030. En strategi för att nå målet bör tas fram omgående.\n\nFör att uppnå detta krävs att regler och villkor som hindrar utbyggnaden görs om. Andelsägare i solcellsanläggningar bör, på samma sätt som villaägare, ges förmånliga villkor för den produktion som motsvarar den egna konsumtionen. Idag finns det många stora tak som bara delvis täcks av solceller, eftersom det räcker för det aktuella hushållets behov.\n\nDet gröna avdraget bör utvidgas till att gälla investeringar i andelsägande. På så sätt skulle exempelvis grannar gemensamt kunna investera i att installera solceller över stora ladugårdstak. Bostadsrättsföreningar bör få samma möjligheter till gröna avdrag som enskilda för att installera solceller. Solceller bör också generellt bygglovsbefrias och anslutningsavgifter hållas nere. Tillståndsgivningen för solcellsparker bör förenklas.\n\nFör att öka den närproducerade elproduktionen vill vi helt slopa skatten för egenanvändning av solel. Vi vill också att privatpersoner ska få sälja sitt överskott av solel till grannarna. Därför vill vi också att det ska bli lättare att dra ledningar för att dela på solelen. Det innebär att ditt hus kan drivas av el från grannens solcellsanläggning, eller solcellerna i den lokala parken. På så sätt bygger vi solceller där det finns som mest sol.\n\nOffentliga tak utgör en stor potentiell resurs. Det ska finnas ett mål för solceller på offentliga byggnader i Sverige.\n\nDe offentliga taken behöver ses som en strategisk resurs för elproduktion. Vi vill därför se nationella målsättningar, riktlinjer och vägledningar för hur Sveriges städer bättre ska utnyttja sina takytor."
  },
  {
    "url": "https://www.centerpartiet.se/var-politik/politik-a-o/energi/vattenkraft",
    "content": "Vattenkraft\n\nVattenkraften står för över en tredjedel av Sveriges elproduktion och kommer att vara en central del för att nå målet om 100 procent fossilfri energi. Vi vill utveckla vattenkraften så att den är både miljövänlig och lönsam. Därför måste vattenkraften få miljövillkor som är bättre balanserade mot den stora nytta som den skapar för energisystemet.\n\nCenterpartiet vill:\n\nVattenkraft - en helt förnybar energikälla\n\nVattenkraften är en grundsten i den svenska elförsörjningen. Dess förnybara energi är en förutsättning för att vi ska kunna fasa ut fossila källor och elektrifiera samhället. Genom dammar och vattenmagasin kan energi lagras och el produceras, när det behövs som mest.\n\nDet är viktigt att vattenkraften tar hänsyn och hjälper djurlivet och miljön. Med till exempel fisktrappor kan både fiskarna passera dammar och turbiner och fisketurismen utvecklas.\n\nTyvärr ställer nya åtgärdsprogram oproportionerligt höga krav på vattenkraften, och hotar nu lönsamheten – och därmed möjligheterna att bidra med mer förnybar energi i Sverige.\n\nVattenkraften får inte straffas i onödan. Vi vill till exempel att man i högre utsträckning ska nyttja olika undantag för att värna mindre vattenkraftverk, som är en del av kulturmiljön.\n\nVi tycker också att delar av de ekonomiska värden som skapas från exploatering av naturresurser ska gå till regionerna. Det gäller inte minst vattenkraften. Därför vill vi att de pengar som kommer från fastighetsskatten på industrifastigheter och elproduktionsenheter ska gå till de regioner där de betalas in."
  },
  {
    "url": "https://www.centerpartiet.se/var-politik/politik-a-o/energi/vindkraft",
    "content": "Vindkraft\n\nFör att möta ett växande elbehov i Sverige kommer den havs- och landbaserade vindkraften vara central. Vindkraft är det kraftslag som går snabbast att bygga ut i stor skala och därför behöver vindkraften få goda förutsättningar. Sverige har stor potential att öka andelen vindkraft ytterligare.\n\nCenterpartiet vill:\n\nVindkraft är ett av de viktigaste förnybara energislagen i Sverige\n\nVindkraft är ett rent och förnybart energislag som byggts ut i snabb takt. Målet för förnybar el till år 2030 nåddes tio år i förtid, och vindkraftsutbyggnad kan nu ske helt utan ekonomiskt stöd. Prognoser visar att elproduktionen från vindkraft kommer att fördubblas de närmaste fyra åren, med stor potential att exportera stora mängder förnybar energi som också kan göra klimatnytta i våra grannländer.\n\nEtt hinder för utbyggnaden av klimatsmart elproduktion är att många människor, orter och kommuner känner sig som förlorare. De upplever att de bara får nackdelarna av ökad elproduktion, som exempelvis ingrepp i den lokala miljön, men inga direkta fördelar. Det skapar en motvilja mot inte minst utbyggd vindkraft.\n\nFör att fler ska kunna bli vinnare på klimatomställningen, och vilja bidra till utbyggnaden av mer elproduktion, krävs fungerande ersättningssystem för markägare, närboende och kommuner. Givet att sådana ersättningssystem finns på plats, skapas också förutsättningar för att förändra, förenkla och snabba på tillståndsprocesserna för utbyggnaden. Inte minst handlar det om att närliggande erbjuds rätt till inlösen till marknadsmässiga villkor, eller ska få ersättning baserad på närhet till vindkraftverket.\n\nDärtill finns det många förändringar som skulle öka den lokala acceptansen genom att minska störningar, som exempelvis smartare varningsljus på vindkraftverk, som bara slås på när flygplan närmar sig.\n\nVi vill särskilt se att förutsättningarna för havsbaserad vindkraft stärks. Sverige har mycket gynnsamma förutsättningar för att kunna bygga ut den havsbaserade vindkraften, men den bristande politiska viljan gör att vi hamnar långt under potentialen. Centerpartiet vill att regeringen snarast godkänner de ansökningar som står på kö, samt ser över lagarna som hämmar nya investeringar och skapar osäkerheter för företagen.\n\nVindkraftsetableringar är och ska fortsatt vara till gagn för de som bor i kommunerna. Det är också därför som vi sedan länge förespråkat att regionalisera fastighetsskatten för industri- och elproducerande fastigheter. Detta skulle skapa långsiktiga ekonomiska morötter för kommunen och bidra till den lokala utvecklingen. Vi tycker också det är rimligt att närboende, och inte bara markägare, ska få ersättning för den påverkan som sker vid nybyggnation av vindkraft.\n\nSverige bör likt Danmark och Storbritannien införa villkorade tillstånd för ny vindkraft från Försvarsmakten, där Försvarsmakten redogör vad som krävs för att godkänna istället för att bara ge sitt godkännande eller nekande. Myndigheter som berörs bör samlas i ett permanent råd, inklusive Försvarsmakten, som löpande ansvarar för att samverka för att snabbt få fram godkännanden."
  },
  {
    "url": "https://www.centerpartiet.se/var-politik/politik-a-o/miljo",
    "content": "Miljö\n\nVärnandet om miljön och skyddet av densamma är en ödesfråga. Miljöarbetet måste drivas både i EU och i Sverige, nationellt såväl som lokalt. Fler aktörer måste bidra och det ska vara enkelt för dig som enskild individ att göra miljömedvetna val i din vardag. För oss är det naturligt att driva en miljöpolitik som värnar naturen och kretsloppen samtidigt som vi kan öka tillväxten och välståndet.\n\nCenterpartiet vill:\n\nFrågor som handlar om miljön handlar om dig\n\nIngen kan välja att inte påverkas av det som händer med naturen och klimatet. För att vi ska få ett hållbart samhälle måste alla ta ansvar. Men det måste också vara enkelt att återvinna, köra en bil som är miljövänlig eller driva jordbruk."
  },
  {
    "url": "https://www.centerpartiet.se/var-politik/politik-a-o/miljo/biologisk-mangfald",
    "content": "Biologisk mångfald\n\nSkogarna, kusterna, våtmarkerna och odlingslandskapet är alla viktiga förutsättningar för livet och en hållbar utveckling. Förlusten av arter och ekosystem är ett av de mest akuta miljöproblemen i världen i dag. Det kräver ett ökat internationellt samarbete, men också att mer görs lokalt och regionalt av fler här i Sverige.\n\nCenterpartiet vill:\n\nBiologisk mångfald är av avgörande betydelse för människans liv på jorden\n\nDen svenska naturen och vildmarken innehåller enastående blandningar av djur, växter och storslagna landskap. Både på land och längs kusterna. Allt hänger också ihop på ett imponerande sätt. Att bevara och i många fall återställa den biologiska mångfalden, globalt och i Sverige, är tillsammans med klimatfrågan en av vår tids största utmaningar. För att lyckas krävs åtgärder som utgår från lokala förutsättningar och som involverar fler aktörer. Den minskade mångfalden innebär inte bara att naturen påverkas, genom ett fattigare djur- och växtliv. Den innebär också att många av de biologiska resurser och ekosystemtjänster som människan är beroende av för att leva vidare, hotas eller försvinner. Att bevara artrikedomen på jorden är därför oerhört viktigt. Det kräver ett ökat internationellt samarbete, men också att mer görs lokalt och regionalt av fler här i Sverige.\n\nFör oss är den enskilda markägaren en viktig del i att bevara och förstärka den biologiska mångfalden. Vi litar på markägarens engagemang och förmåga. De har lokalkännedomen som är nödvändig och de känner sin egen mark bäst. Frivilliga åtgärder är många gånger bättre än att staten helt enkelt bestämmer. Men drivkrafterna måste öka. En markägare som vill anlägga en våtmark eller en damm ska enkelt kunna få stöd för det. Någon som odlar alger, musslor eller ostron i havet ska lättare få miljöersättning för det.\n\nVi vill också att kopplingen mellan näringslivet och den biologiska mångfalden stärks och blir naturlig, precis som den blivit i frågan om klimatet. Vi ser gärna att företag rapporterar om biologisk mångfald i sin hållbarhetsredovisning och att fler branscher tar fram färdplaner för att stärka artrikedomen. Ett smart och effektivt verktyg är ekologisk kompensation som ser till att biologisk mångfald bevaras och gärna ökar när ny mark tas i anspråk för att låta våra städer växa, eller vid bygget av större infrastruktur. Ett nationellt kreditsystem för åtgärder som stärker artrikedomen är en lovande väg framåt.\n\nSverige har över 5 000 naturreservat, 30 nationalparker och de allra flesta svenskar har i genomsnitt bara några få kilometer till skyddad natur. Det är positivt och unikt. Dessvärre är skötseln av många skyddade områden eftersatt och de uppvisar tyvärr inte de naturvärden som det är tänkt. Vi vill därför öka takten i att restaurera och återställa skyddad natur så att kommande generationer också får dra fördelar av livskraftiga ekosystem och naturens alla under."
  },
  {
    "url": "https://www.centerpartiet.se/var-politik/politik-a-o/miljo/cirkular-ekonomi",
    "content": "Cirkulär ekonomi\n\nTänk dig en värld där alla varor skapas för att enkelt kunna återvinnas. En värld där det är en självklarhet att återbruka saker så länge det går. En värld där alla dina sopor kan användas i ny produktion. En värld där vi inte längre måste bryta nya naturresurser utan redan har allt vi behöver i kretslopp. Det kan låta som en fantasi men med dagens teknik kan det snart bli verklighet. En cirkulär ekonomi är en av våra främsta prioriteringar på miljöområdet.\n\nCenterpartiet vill:\n\nEnklare att göra hållbara val\n\nDet första steget är att fler produkter och varor börjar designas för att enkelt kunna repareras, uppgraderas och inte gå sönder efter en viss tid. Vi vill att EU skärper sitt ekodesigndirektiv samt att vi inför kvotplikter, det vill säga lagkrav på att nya varor måste innehålla en viss andel återvunnet material, inte minst saker i plast och textil.\n\nKrav på viss del återvunnet material i nya produkterI grunden krävs att fler produkter och varor börjar designas för att enkelt kunna repareras, uppgraderas och inte gå sönder efter en viss tid. Vi vill att EU skärper sitt ekodesigndirektiv samt att vi inför kvotplikter, det vill säga lagkrav på att nya varor måste innehålla en viss andel återvunnet material, inte minst saker i plast och textil.\n\nÅtervinn merVi har länge förespråkat fler och mer utvecklade producentansvar, vilket innebär att den som sätter en vara på marknaden är skyldig att se till att den materialåtervinns. Vi vill att detta införs för fler materialslag, inte minst textilier. Det ska vara enkelt för dig som konsument att lämna in ditt avfall och uttjänta varor, oavsett var du bor i landet. Samtidigt vill vi se fler högteknologiska anläggningar som kan se till att det avfall du lämnar in renas och blir till insatsvara för nya produkter. När det gäller textilier har Sverige alla förutsättningar att bli en världsledande hubb för hållbart mode.\n\nUppmuntra delningsekonominVi vill också göra det lättare att dela, hyra och låna produkter inom den växande delningsekonomin – det sparar både på miljön och dina pengar. Att återbruka i stället för att köpa något helt nytt är bland det bästa du kan göra för planeten, det vill vi ska bli lättare och mer attraktivt.\n\nNya jobb och smarta affärsmodellerEn cirkulär ekonomi är inte bara bra för miljön och klimatutsläppen, den kan också skapa tiotusentals nya jobb och smarta affärsmodeller genom produktens hela livscykel. Här spelar företagen en nyckelroll – om de får rätt förutsättningar är de motorerna i omställningen. Detta behöver underlättas bland annat genom att se över skatter som kan motverka övergången till en cirkulär ekonomi."
  },
  {
    "url": "https://www.centerpartiet.se/var-politik/politik-a-o/miljo/giftfri-vardag",
    "content": "Giftfri vardag\n\nIngen ska behöva bli utsatt för giftiga ämnen i vardagen. Du ska kunna känna dig trygg, oavsett om det handlar om livsmedel, leksaker eller byggnadsmaterial. Som förälder ska du känna dig säker på att badankan ditt barn biter i inte är giftig. Vattnet som kommer ur kranen ska inte innehålla föroreningar. En vardag fri från farliga ämnen har länge varit en hjärtefråga för oss, och är något som vi kommer att fortsätta arbeta för.\n\nCenterpartiet vill:\n\nFarliga ämnen måste fasas ut i snabbare takt\n\nFörbud och begränsningar av kemiska ämnen styrs i hög grad på EU-nivå. Därför vill vi se ordentliga skärpningar inom REACH, den europeiska kemikalielagstiftningen.\n\nTack vare Centerpartiet har Sverige tidigare framgångsrikt drivit på för förbud av farliga ämnen i vanliga hushållsprodukter och det är något vi vill fortsätta med. En särskilt prioriterad grupp med ämnen som måste bort är de högfluorerande ämnena, PFAS. De är långlivade i naturen och misstänks vara cancerframkallande och hormonstörande för oss människor. Att få bort dessa från marknaden kräver skarpare lagstiftning och insatser inom EU.\n\nEn vara som du som konsument köper i Sverige, eller i något annat EU-land, har ofta producerats någon helt annanstans i världen. För att du ska känna dig trygg – oavsett var varorna du köper har producerats – vill vi att det internationella kemikaliesamarbetet ska förbättras och att arbetet med kontroller av farliga ämnen i varor som förs in i EU ska skärpas.\n\nDessutom tycker vi att den som vill ska kunna få bättre information om vilka kemiska ämnen en vara innehåller. Därför vill vi bland annat att det ska finnas en lättbegriplig innehållsförteckning över de ämnen som finns i dina vanliga konsumtionsprodukter.\n\nÄven på hemmaplan i Sverige kan vi göra mer. De senaste åren har det visat sig att mängden diklofenak, ett smärtstillande och inflammationshämmande läkemedel som finns i olika typer av gel och spray och säljs receptfritt i butiker, har en väldigt negativ påverkan på vatten och att gränsvärdena är överskridna i ett stort antal vattendrag i Sverige. Vi vill därför se över hur försäljningen av diklofenak kan regleras hårdare, exempelvis genom att helt fasa ut försäljningen av receptfri diklofenak.\n\nVi vill också att ett nationellt producentansvar på läkemedel införs. Det är rimligt att läkemedelsbolagen är med och finansierar teknik för att rena vattnet från läkemedelsrester på samma sätt som förpackningsindustrin har ansvar att ta hand om sitt eget avfall. Det skapar också drivkraft för bolagen att ta fram mediciner där miljöpåverkan är lägre, utan att människors hälsa äventyras."
  },
  {
    "url": "https://www.centerpartiet.se/var-politik/politik-a-o/miljo/havsmiljo",
    "content": "Havsmiljö\n\nVi vill att våra barn och barnbarn också ska kunna bada och fiska i rena vatten på somrarna. Övergödning, nedskräpning och utsläpp av giftiga ämnen är akuta problem vi måste komma tillrätta med. Förutsättningarna för livet i havet måste stärkas. För oss är havsmiljön ett mycket prioriterat område.\n\nCenterpartiet vill:\n\nFler krafttag mot övergödningen i Östersjön behövs\n\nVåra hav lider i dag av tidigare generationers okunskap med utsläpp av giftiga ämnen och dumpning av avfall, både till land och havs. Övergödningen i Östersjön har påverkat fiskbeståndet och skapat algblomning och döda bottnar.\n\nNär näringsämnen från lantbruk och avlopp når vattendrag och hav uppstår övergödning. Fosfor och kväve är de två mest övergödande ämnena och har till stor del skapat de problem vi ser i Östersjön. Kampen mot övergödning är långsiktig men kan vinnas om vi agerar klokt redan i dag. Då behövs insatser på en bred front.\n\nOm fler av våra vattenreningsverk utrustas med modern och avancerad reningsteknik blir det lättare att fånga upp fosfor och kväve innan de når vattendrag och hav. En bonus är också att dessa ämnen kan återvinnas och återföras till lantbruket och på så vis både minska vårt importberoende och stärka den cirkulära ekonomin.\n\nEtt nationellt etappmål om återföring av fosfor och kväve är därför prioriterat. Inom lantbruket finns det i dag framgångsrika arbetsmodeller för att minska utsläppen, som bygger på en nära och frivillig samverkan mellan markägaren och myndigheterna.\n\nDet arbetet måste växlas upp och involvera fler lantbrukare. Att stötta precisionsodling, odling av fånggrödor och andra åtgärder kan också minska näringsläckaget från jordbruket.\n\nVåtmarker och vattendammar är kanske våra bästa allierade i kampen mot övergödning. De fångar upp och binder näringsämnen så de inte når haven och bidrar också till lokal artrikedom i form av insekter och fåglar.\n\nVi vill se kraftigt utökade satsningar på att aktivt vårda och restaurera befintliga våtmarker men också anlägga många fler framöver.\n\nMånga länder runt Östersjön är med och bidrar till utsläppen. Därför måste dessa länder också vara med och bidra till åtgärderna.\n\nVi vill införa ett nytt system där de länder som smutsar ner Östersjön också får betala, inspirerat av EU:s system för handel med utsläppsrätter. Genom utsläppshandel mellan länderna som bidrar till nedsmutsningen av Östersjön får vi bukt med bottendöden och algblomningen.\n\nI våra hav och kustnära områden finns tyvärr en stor mängd gamla kemikalier och miljögifter i form av gamla tunnor, vrak och bottensediment i anslutning till gamla industrier och fabriker.\n\nVi vill se fler punktinsatser för sanering av avgränsade områden där insatsen gör nytta direkt och där resultatet är styrande. Kartläggningen av sanerade områden måste snabbas på."
  },
  {
    "url": "https://www.centerpartiet.se/var-politik/politik-a-o/miljo/hallbart-skogsbruk",
    "content": "Hållbart skogsbruk\n\nDen svenska skogen är på många sätt värdefull. Både för virket och för att den hjälper till att skapa ett bättre klimat. Det är viktigt att skogsbruket är hållbart, långsiktigt och att äganderätten för enskilda skogsägare är stark. Vi tycker också att det är viktigt att skydda värdefulla skogsområden, inte minst när skogen avverkas.\n\nCenterpartiet vill:\n\nHa flexibla metoder för naturvård som ekologisk kompensation och frivilliga skyddsformer\n\nStärka de gröna näringarna för ett fossilfritt och förnybart samhälle\n\nFörbättra de gröna näringarnas konkurrenskraft med sänkta kostnader och regelförenklingar\n\nSkogspolitiken ska vila på frihet under ansvar.\n\nSamtidigt är skogen en viktig pusselbit i arbetet med att bevara den biologiska mångfalden. När samhället gör avvägningar mellan olika prioriteringar är det viktigt att kunna räkna in alla positiva effekter som kommer från skogen, inte minst för klimatet.\n\nDet är viktigt att Sverige har ett levande och långsiktigt hållbart skogsbruk som inte hotar viktiga naturvärden. Sverige har idag ett hållbart skogsbruk och vi måste fortsätta skydda värdefulla skogsområden. Det är också viktigt att ta hänsyn till natur- och kulturmiljövärden i samband med avverkning av skog.\n\nVärdefull natur kan behöva utökat skydd, men det innebär samtidigt ofta att äganderätt och brukande begränsas. Det måste vara självklart att ägare eller brukare också ersätts för de inskränkningar som görs. Kostnaden för åtgärden måste också stå i proportion till den miljönytta som de naturvårdande åtgärderna leder till. Det är också viktigt att markägare och brukare får vara med i hela processen.\n\nDärför tycker vi inte att staten ska kunna tvinga mark- och skogsägare att avstå från att bruka mark eller vatten, om staten inte kan ersätta dem direkt när de inför begränsningar. Ersättningsmodeller och nationella riktlinjer för tvingande avsättning av jordbruks- och skogsmark samt bildande av vattenskyddsområden behöver ses över och förtydligas."
  },
  {
    "url": "https://www.centerpartiet.se/var-politik/politik-a-o/miljo/lokalt-sjalvbestammande",
    "content": "Lokalt självbestämmande\n\nVåra kommuner och regioner är nyckelaktörer i att driva på arbetet för en bättre närmiljö och är viktiga motorer i klimatomställningen. Lokala företrädare har alltid en bättre kännedom och kunskap om de förutsättningar och villkor som råder lokalt, än politiker på central nivå eller tjänstemän på länsstyrelserna. Genom att utforma lokala lösningar och ställa hårda krav lokalt kan utvecklingsarbetet gå snabbare.\n\nCenterpartiet vill:\n\nLokalt självbestämmande skapar ett mer hållbart Sverige\n\nDet är positivt att kommuner och regioner vill jobba för att miljön och klimatet ska bli bättre. Det är ett arbete vi vill uppmuntra. Genom att kunna utforma modeller och verktyg som passar de lokala förutsättningarna och medborgarna skapas lösningar som ofta har bättre utfall och större lokal acceptans.\n\nEn miljöpolitik som innehåller ett stort mått av decentralisering och lokalt inflytande är bättre än påbud och pekpinnar från länsstyrelserna. Samtidigt ser vi gärna att kommuner – särskilt i glesbefolkade delar av landsbygden – samverkar med varandra i högre utsträckning, om bland annat vatten och avlopp, där det finns stordriftsfördelar att hämta.\n\nVi vill att kommuner ska kunna inrätta miljözoner, även för lätt trafik och persontrafik, där det finns lokala luftkvalitetsproblem eller särskilda problem med buller och då reglera att endast fordon som uppfyller vissa miljökrav får köras inom zonen.\n\nPå samma sätt vill vi att det lokalt i kommunerna ska kunna beslutas om avgifter för dubbdäck, där det finns mycket hälsoskadliga partiklar i luften. Det ska även gälla lokala begränsningar av tung fordonstrafik, där kommunerna ska kunna bestämma om förbud eller temporära begränsningar delar av dygnet eller veckan.\n\nKommuner spelar en nyckelroll när det gäller att skydda, förvalta och restaurera den lokala naturen och vattendragen. Vi vill se att det arbetet i högre utsträckning inkluderar lokala företag, civilsamhället, skolor och enskilda markägare. Tillsammans kan de utforma lösningar som gynnar alla i kommunen och skapar större tilltro hos medborgarna. Exempel på åtgärder de kan göra tillsammans är att ta fram naturvårdsprogram, restaurera tätortsnära skog och våtmarker, samt anlägga gröna tak och väggar på byggnader, vilket är något som gynnar t ex pollinatörer och samtidigt förbättrar luften i staden."
  },
  {
    "url": "https://www.centerpartiet.se/var-politik/politik-a-o/miljo/mat-och-miljo",
    "content": "Mat och miljö - maten vi äter\n\nMat ska produceras med hänsyn till miljön och inte riskera människors och djurs hälsa. Genom att äta mer svensk eller närodlad mat minskar miljöpåverkan och samtidigt tas ansvar för djurens hälsa. I dag slängs omkring en tredjedel av all mat som produceras. Vi vill minska – och helst ta bort – matsvinnet.\n\nCenterpartiet vill:\n\nVi avskyr matsvinn – det ligger i vår historia\n\nMånga bönder som levde för hundra år sedan skulle nog bli förvånade om de fick veta att vi i dag slänger mer än en tredjedel av all mat som vi producerar. Det är såklart inte hållbart. Det är inte heller hållbart att det i vissa delar av världen används mer antibiotika till friska djur än till sjuka människor. Eller att människor som plockar bananer kan bli sterila och dö i förtid av alla gifter som används i produktionen.\n\nVi vill göra det enklare för konsumenter, butiker och dem som producerar vår mat att ta vara på matsvinnet. Vi vill låta mer kasserad mat komma till användning, till exempel som biogas eller som foder åt djur, utan att tumma på fodrets kvalitet. När mindre mat går till spillo minskar också påverkan på miljön och klimatet.\n\nVi vill också att det ska bli enklare för dig som konsument att göra medvetna val när du handlar. I Sverige är vi bland de bästa i världen på att använda lite antibiotika i djurproduktionen och samtidigt ha friska djur. Det minskar risken för utveckling av antibiotikaresistens. Genom att byta ut importerad mat mot närproducerad mat med hög miljö- och klimathänsyn, kan vi ta ansvar för både bättre djurhälsa och miljö. Med bättre och tydligare märkningar på maten, exempelvis ursprungsland, blir det lättare att välja.\n\nDet bör även bli enklare för de som köper in mat till offentliga kök att ställa krav på miljöhänsyn, djurskydd och antibiotikaanvändning. Extra viktigt är det att servera hållbar mat i skolor, förskolor och äldreboenden."
  },
  {
    "url": "https://www.centerpartiet.se/var-politik/politik-a-o/miljo/miljolagstiftning",
    "content": "Miljölagstiftning\n\nSverige har världens kanske mest ambitiösa och omfattande miljölagstiftning. Det är på många sätt positivt. Samtidigt bygger lagstiftningen i flera hänseenden på gamla sanningar och föråldrade strukturer från en tid då Sverige och världen såg annorlunda ut. För att fullt ut kunna ställa om till en cirkulär ekonomi och växla upp takten i klimatomställningen, måste stora delar av miljöbalken ses över i grunden och moderniseras för att vi ska kunna få miljö- och klimateffekt av nya innovationer utan att tillståndsprocesser sätter käppar i hjulet.\n\nCenterpartiet vill:\n\nReformera miljöbalken och minska byråkratin\n\nVi vill bland annat att lagstiftningen ses över och anpassas till vad dagens moderna miljötekniker ger oss möjligheter till.\n\nDet som förr betraktades som avfall för att vi inte kunde återbruka eller återvinna det ses i dag som en värdefull resurs vi vill behålla i kretsloppet så länge som möjligt.\n\nDefinitioner av avfall måste uppdateras och smalnas ner. Reglerna för hur man får hantera dessa resurser måste förenklas. Avfallshierarkin måste bytas ut mot en resurshierarki som utgår från att nyttja det vi redan brutit eller producerat så länge det bara går.\n\nTrots att Sverige ligger i framkant i att ta fram gröna innovationer och idéer så sätter dagens miljölagstiftning upp hinder som håller tillbaka den fulla potentialen. Det finns svårigheter för små och växande företag, som ofta anställer unga människor, att kunna demonstrera sina innovationer för de möts av en vägg av betungande statlig reglering och tillsyn.\n\nVi vill göra det lättare för dessa företag att testa ny och hittills oprövad miljöteknik utan att myndigheterna sätter käppar i hjulet med ett kvävande regelverk, som till och med etablerade bolag har svårt att leva upp till.\n\nFöretag ska inte behöva vänta i åratal på byråkratinSverige är på god väg att bli den ledare världen behöver i klimatomställningen. Våra företag har höga klimatambitioner, nya tekniska lösningar tas fram på löpande band och våra befintliga gruvor är de mest hållbara i världen.\n\nSamtidigt är processen för att få tillstånd att skala upp och etablera nya verksamhetsområden en mardröm för företagen. Att allt fler nu väljer att flytta från Sverige är oroväckande.\n\nVi vill därför att tillståndsprövningen reformeras för att bli mer effektiv och förutsägbar. Företag ska inte behöva vänta i åratal på ett godtyckligt avslag eller riskera utdragna rättsprocesser för att olika myndigheter överklagar varandras beslut.\n\nMed vår miljö- och näringspolitik kan vi se till att den svenska industrin och gruvnäringen ställer om och inte ställer in. Men då måste miljöbalken göras om och den förbjudande byråkratin minska."
  },
  {
    "url": "https://www.centerpartiet.se/var-politik/politik-a-o/miljo/nedskrapning",
    "content": "Nedskräpning\n\nEtt av vår tids stora miljöproblem, såväl i Sverige som globalt, är nedskräpning. Om utvecklingen inte bryts så tyder allt mer på att det snart finns mer plast i våra hav än fisk. Under varma sommardagar fylls våra parker och naturområden med skräp och sopor som besökare lämnar ifrån sig. Vi vill se nya krafttag för att råda bot på detta problem.\n\nCenterpartiet vill:\n\nStoppa nedskräpningen\n\nSkräp på land och i haven skadar naturen och djurlivet. Fåglar, fiskar och marina däggdjur riskerar att äta eller trassla in sig i plastskräp och övergivna fiskenät.\n\nLängs den svenska västkusten beräknas flera tusentals kubikmeter med skräp flyta i land varje år. Parker och grönområden i våra städer förvandlas vissa dagar till soptippar.\n\nDetta är helt oacceptabelt och mer måste göras snarast.\n\nAtt minska nedskräpningen i samhället har länge varit en högt prioriterad fråga för oss. Flertalet åtgärder som vi under lång tid har stått bakom har de senaste åren blivit verklighet. Engångsartiklar i plast, såsom sugrör, plastbestick och snabbmatsbehållare, har fasats ut på EU-nivå. Nedskräpning med fimpar och snus kan nu bötfällas direkt på plats. Allt fler kommuner arrangerar skräpplockningsdagar och skräpmätningar.\n\nÄven om nedskräpning är en kommunal fråga så finns det mycket mer att göra nationellt och inom EU. Vi vill långsiktigt att ännu fler engångsartiklar i plast ska fasas ut från den europeiska marknaden och att produkter som innehåller mikroplast byts ut mot mer hållbara alternativ.\n\nMycket av dagens skräp består av olika förpackningar av olika slag som ofta är gjorda i plast. Detta är något som vi vill se åtgärdat genom att skärpa EU:s förpackningsdirektiv.\n\nEtt effektivt sätt att minska vissa typer av nedskräpning är införa pantsystem. Det är också ett bra sätt att behålla produkterna i ett cirkulärt kretslopp.\n\nVi vill att pantsystemet för aluminiumburkar och PET-flaskor kortsiktigt samordnas med våra nordiska grannländer och Tyskland, givet hur stor gränshandeln är mellan länderna. På sikt vill vi också att Sverige ska driva på EU att ta fram ett gemensamt system för hela Europa.\n\nVi vill också se skärpta åtgärder för att undvika att uttjänta fritidsbåtar i plast dumpas i naturen. De innehåller ofta giftiga ämnen från en tid då lagstiftningen inte var lika utvecklad. Detta skapar långvariga miljöskador då ämnen läcker ut i vattendrag eller ner i marken.\n\nVi vill införa en permanent skrotbåtspremie som gör det mer attraktivt att lämna in sin gamla båt för återvinning. Vi vill också förstärka kommunernas möjligheter att omhänderta dumpade skrotbåtar och vrak även om ägaren inte går att identifiera, något som inte är möjligt i dag."
  },
  {
    "url": "https://www.centerpartiet.se/var-politik/politik-a-o/miljo/offentliga-sektorns-roll-i-klimatarbetet",
    "content": "Offentliga sektorns roll i klimatarbetet\n\nDen offentliga sektorn har stora möjligheter att påverka klimatomställningen och miljöarbetet i en mer hoppfull riktning. Varje år upphandlas varor och tjänster för mer än 800 miljarder kronor. Samtidigt lämnar koldioxidutsläppen och resurseffektiviteten från offentlig sektor mycket att önska. Vi vill att det offentliga ska bidra mer än vad görs i dag. Det gäller allt från miljökrav i upphandling till matsvinn i offentliga kök och gröna tak på offentliga byggnader.\n\nCenterpartiet vill:\n\nOffentlig sektor måste ställa högre krav på miljö och hållbarhet\n\nDe miljökrav som finns måste också det offentliga hjälpa till att uppfylla. Det är särskilt viktigt att myndigheter, även på lokal och regional nivå, följer de riktlinjer som Upphandlingsmyndigheten tar fram – för om vi ställer skarpa krav på produktionen i Sverige bör vi inte acceptera något annat när vi handlar upp med skattemedel.\n\nEtt tydligt exempel där det offentliga kan göra betydligt mer är att köpa in återbrukade möbler och inredning. Det är en volymmässigt stor produktgrupp där nyproducerade varor fortsätter att väljas i första hand.\n\nMånga myndigheter ställer höga krav på att företag och privatpersoner ska bidra mer till miljöarbetet och klimatomställningen. Då är det också rimligt att offentlig sektor lever som den lär och går före i utvecklingen.\n\nDet finns många exempel på enskilda kommuner och offentliga bolag som skärpt sina miljöarbeten, men fler måste öka sina ansträngningar. Återbrukade produkter som håller samma kvalitet som nya bör premieras.\n\nTeknik som använder lite vatten och energi bör installeras i fler offentliga byggnader. Åtgärder för att minska matsvinnet i offentliga storkök bör växlas upp. Fler offentligt ägda byggnader bör anlägga gröna tak och väggar. Resor bör ske med tåg i stället för bil eller flyg."
  },
  {
    "url": "https://www.centerpartiet.se/var-politik/politik-a-o/miljo/rent-vatten",
    "content": "Rent vatten till alla\n\nTillgången till näst intill obegränsat med rent vatten har länge varit en självklarhet i Sverige. När vi vrider på kranen i hemmet är vi vana vid att få ut dricksvatten i världsklass. När vi spolar i toaletten vet vi att avfallet förs till ett reningsverk för vidare behandling. När det har regnat kraftigt förväntar vi oss att städernas dagvattenbrunnar leder bort vattnet och förebygger översvämningar. Så vill vi att det ska förbli även i framtiden. Då måste fler insatser vidtas snarast möjligt.\n\nCenterpartiet vill:\n\nFör att säkra rent vatten i framtiden, måste vi börja redan i dag\n\nKlimatförändringarna innebär nya utmaningar för vattenförsörjningen. Dessutom blir vi allt fler som bor i tätbebyggda områden. På sommaren flyttar vi gärna ut till öar, till skärgården och till andra semesterområden. När vi är många som ska samsas om samma vatten kan det bli problem, särskilt under varma perioder. Med ett förändrat klimat ökar även risken för såväl torka som översvämningar samt spridning av förorenande ämnen.\n\nDetta ställer högre krav på att kommuner planerar vattenförsörjningen på ett bra sätt. Vi vill ge kommuner möjlighet att genomföra projekt som kan säkra tillgången på dricksvatten. Det kan handla om investeringar i teknik som utnyttjar vatten mer effektivt, inventering av brunnar eller att anlägga våtmarker som kan säkerställa vattenförsörjningen.\n\nMånga anläggningar och ledningar behöver rustas upp. Gamla ledningsnät innebär mycket läckage av vatten. Dricksvatten har länge varit billigt, vilket leder till att vi slösar vatten. Dessutom innebär det låga vattenpriset att det inte byggs upp resurser som skulle kunna användas till viktiga investeringar i vattennätet.\n\nVi vill se över möjligheten för privata aktörer att finansiera investeringar i vattenledningsnätet, och även införa en vattenavgift på offentligt vatten som delvis ska bekosta nödvändiga investeringar i VA-infrastruktur.\n\nVi har bra vattenrening i Sverige. Men våra reningsverk är dåligt rustade för den blandning av läkemedel, mikroplaster och kemikalier som i dag finns i avloppsvattnet. Teknikutvecklingen går dock snabbt, vilket är glädjande. Men det handlar inte bara om att rena vattnet.\n\nVi vill att dagens reningsverk börjar ses som resursverk, som också kan fånga upp och återvinna värdefulla ämnen vi i dag importerar, inte minst fosfor, kväve och kalium.\n\nVi vill satsa på lokala initiativ där kommuner får stöd att investera i ny teknik som minskar vattenförbrukningen. Vi tror också att många skulle använda mindre vatten om de blev mer medvetna om hur mycket de använder.\n\nDärför vill vi att det ska vara obligatoriskt med vattenmätare i nya hus, för dem som utnyttjar det allmänna vattennätet.\n\nVi vill också se tydligare ekodesignkrav på exempelvis kranar, toaletter och duschar, för att nå en mer effektiv vattenanvändning."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik",
    "content": "Infrastruktur och transporter\n\nFör att hela landet ska leva måste du ha möjlighet att välja var du vill bo och jobba. Att kunna ta sig mellan hem och jobb, skola och fritidsaktiviteter på ett smidigt, miljövänligt sätt är en självklarhet för oss.\n\nCenterpartiet vill:\n\nHalvlånga resor är bekväma med tåg. Riktigt långa kanske kräver flyg. Och den korta vardagsresan är smidigast med cykel, kollektivtrafik eller bil.\n\nOavsett hur du väljer att resa, måste vi minska utsläppen och satsa på ett miljövänligt resande. Flyget framställs till exempel ibland som en miljöbov, men är ofta en förutsättning för att människor ska välja att bosätta sig och starta företag i en viss region.\n\nDärför vill vi satsa på ny teknik och se fler miljövänliga bränslen. Och vi vill att varje transportmedel ska betala sina egna miljökostnader."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/bil",
    "content": "BilAR\n\nDet är utsläppen vi ska jaga, inte bilarna. För många människor är bilen nödvändig för att få vardagen att fungera samtidigt som vi behöver minska utsläppen. Därför behöver vi styrmedel för att gynna bilar med lägre utsläpp.\n\nCenterpartiet vill:\n\nJaga utsläppen, inte bilarna\n\nVi har länge varit drivande för att utbyggnadstakten av laddningspunkter ska snabbas på. Vi har dessutom infört det gröna avdraget, där privatpersoner kan investera i laddstolpar och få avdrag direkt på fakturan.\n\nOmställningen kommer att underlättas om staten och myndigheterna går in tidigt och underlättar med en fullgod infrastruktur för att möjliggöra elektrifieringen. Vi har inom ramen för arbetet med den nationella elektrifieringsstrategin arbetat för att uppnå detta mål. Det är viktigt med nationella mål för att det ska finnas laddstolpar över hela Sverige, att infrastrukturutbyggnaden ska vara effektiv och att behovet av laddpunkter behöver ses över kontinuerligt.\n\nCenterpartiet vill skärpa den nationella politiken, så att nuvarande lagstiftning ligger i linje med transportsektorns utsläppsminskningsmål till 2030. Biogasfordon har en naturlig plats i miljöbilsdefinitionen, eftersom biogasen också bidrar till andra viktiga samhällsfördelar som ökad resurseffektivitet.\n\nMänniskor i gles- och landsbygdsområden måste få bättre villkor när ett nytt reseavdrag införs, eftersom dagens system slår fel och snarare gynnar pendlare nära större tätorter. Vi har varit drivande för att få på plats en ny modell för reseavdraget, som är färmedelsneutral, avståndsbaserad och regionalt differentierad.\n\nFör oss är det viktigt att den nya modellen inte försämrar för dem som bor och arbetar på landsbygden utan underlättar för människor att bo och jobba i hela landet, samtidigt som den bidrar till att ställa om till fossilfria arbetsresor."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/cykel",
    "content": "Cykeln tar mindre plats än bilen och genererar inga utsläpp. Samtidigt är cykling bra för folkhälsan. Därför vill vi öka framkomligheten med cykel genom att bygga fler lokala och regionala cykelbanor och regelförenkla så att cykeln blir ännu mer populär, i de delar av Sverige där cykeln är ett alternativ till bilen eller kollektivtrafiken men även på landsbygden, för att skapa trygga färdvägar för cyklister.\n\nCenterpartiet vill:\n\nEn cykelpolitik för både stad och landsbygd\n\nCykelns framtid är ljus. En ökad klimatmedvetenhet och moderna elcyklar gör att fler ställer bilen och tar cykeln.\n\nVi driver en cykelpolitik både för stad och landsbygd. En viktig och återkommande fråga är vem som ska äga processen kring nybyggnation av cykelvägar. Kommunerna har i dag rådighet över anläggning av cykelvägar på kommunal mark.\n\nDäremot, om man vill bygga cykelvägar parallellt med statlig väg eller järnväg, så regleras detta av väglagen och därmed blir Trafikverket huvudman för projektet. Väglagen i dess nuvarande utformning innebär i praktiken att många viktiga investeringar i cykelvägar försvåras. Därför vill vi se en översyn av väglagen med fokus på att förenkla för kommuner att skaffa sig större rådighet över nybyggnation av cykelvägar.\n\nCykeln skulle kunna bli ännu mer använd som transportslag om det blev smidigare att ta med sig cykeln på buss och tåg. I dag finns det ofta hinder och begräsningar som gör att många ställer cykeln. Vi vill att regioner, kommuner och tågoperatörer tar ett gemensamt krafttag för att underlätta för resenärer att ta med cykeln på tåg och kollektivtrafik.\n\nCykling är ett bra sätt att ta sig fram i stadsmiljö. I många andra länder, som Tyskland, Danmark och Norge, har lagstiftare och myndigheter möjliggjort för cyklister att cykla mot biltrafiken på enkelriktade gator, där så bedöms möjligt. I Sverige har vi en lagstiftning som försvårar denna typ av föreskrifter från kommunerna. Vi vill att regelverket runt trafikföreskrifterna förtydligas så att cyklister kan cykla mot fordonstrafiken på enkelriktade gator."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/dubbdack",
    "content": "Dubbdäck\n\nI många delar av Sverige är dubbdäck en förutsättning för att kunna resa säkert under vinterhalvåret. Men i vissa städer skapar dubbdäcksanvändningen problem med dålig luft. Här vill vi ge kommunerna större rådighet att kontrollera lokala trafikbestämmelser.\n\nCenterpartiet vill:\n\nI en del stadsmiljöer är dubbdäck olämpliga, av miljöskäl och för att motsvarande däck utan dubb ger likvärdiga möjligheter att köra bilen. Ett sätt att styra undan denna trafik är att införa en avgift för bilar med dubbdäck. Därför jobbar vi för att det ska vara möjligt för kommuner att införa just en sådan avgift. På flera platser i landet råder redan förbud mot dubbdäck.\n\nNär polisen inte har möjlighet att kontrollera att dubbdäcksförbud följs, vill vi dessutom att kommunen själva ska kunna bötfälla den som bryter mot reglerna."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/elsparkcyklar",
    "content": "Elsparkcyklar\n\nFör många är elsparkcyklar ett enkelt, effektivt och miljövänligt sätt att ta sig fram, särskilt i trånga stadsmiljöer. För andra är elsparkcyklar en källa till irritation när trafikregler inte följs och när cyklar lämnas huller om buller. Elsparkcykeln har de senaste åren blivit populär, men en del barnsjukdomar måste åtgärdas.\n\nCenterpartiet vill:\n\nKlimatsmart – men mer ordning och reda behövs\n\nDetta arbete och denna dialog förs i första hand mellan kommunerna, i egenskap av markägare, och leverantörerna av elsparkcyklar.\n\nPå nationell nivå vill vi ge kommunerna och elsparksföretagen möjlighet att hitta långsiktigt hållbara lösningar. Vi vill bland annat att kommunerna ska få bättre förutsättningar att se till så att det blir ordning och reda på elsparkcyklar. Bland annat genom att se över hur upphandlingar fungerar i praktiken.\n\nVi vill också ta bort begränsningen av motoreffekten på 250 watt för cyklar utan tramp- eller vevanordning, som Transportstyrelsen föreslår. Detta för att kvaliteten och därmed användarvänligheten ska bli bättre."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/flyg",
    "content": "Flyg\n\nSverige är ett avlångt och stort land till ytan. Därför behövs flyget, men flyget måste samtidigt minska sina utsläpp. Vi välkomnar branschens egna initiativ att ta fram elflyg och fortsätta blanda in mer förnybart i flygets drivmedel, för mer grönt flygbränsle.\n\nCenterpartiet vill:\n\nFlyget skapar tillgänglighet, livskvalitet och trygghet i vårt avlånga land, men måste ställa om till förnybara drivmedel eller el.\n\nMiljö- och klimatpåverkan från flyget måste därför minska för att bidra till nationella och internationella klimatmål. Ljuspunkter finns. En snabb teknikutveckling sker just nu inom luftfarten där el- och hybridflyg kommer att finnas på marknaden inom några år. Elflygets intåg kommer förmodligen att skapa nya linjer och förbättra tillgängligheten.\n\nPå samma sätt har vi de senaste åren drivit på för att genomföra bränslebyte inom luftfarten, där en reduktionsplikt för flyget genomförts. Reduktionsplikten innebär att man ställer skarpa krav på att bränslen måste ha en viss inblandning av förnybart, vilket leder till att andelen fossila drivmedel minskar och gröna drivmedel ökar.\n\nInrikesflyget har de senaste fem till tio åren haft en nedgång i trafik. Trenden har förstärkts i och med coronapandemin, samt en mer allmänt restriktiv syn på flyg. Detta väcker frågan hur vi långsiktigt ska planera för att skapa en hållbar flygtrafik i Sverige.\n\nVi vill att Sverige ska uppdatera sin nationella flygstrategi för att säkerställa en god och hållbar tillgänglighet. Över hela landet och mellan Sverige och andra länder.\n\nDet gäller dels frågan om flygkapaciteten till och från huvudstaden. Dels framtiden för de regionala flygplatserna. Utgångspunkten för oss är ett hållbart flyg som kortar avstånd och skapar förutsättningar för att hela landet ska leva."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/hastighetssankningar",
    "content": "Hastighetssänkningar\n\nAtt komma fram snabbt och säkert är viktigt – även på landsbygden. En bra arbets- och skolpendling är betydelsefull både för dem som bor utanför städerna och för näringslivet och besöksnäringen. Därför vill vi se andra åtgärder från Trafikverket än hastighetssänkningar på vägnätet.\n\nCenterpartiet vill:\n\nÄndra ensidig iver att bara sänka hastigheter\n\nDet är väldigt viktigt att vi har ha låga hastigheter i bostadsområden och utanför förskolor och skolor, för att se till att det är säkert för barn och andra gångtrafikanter.\n\nMen när det gäller landsvägar måste dagens hastigheter ses över. Sedan 2014 jobbar Trafikverket med att systematiskt anpassa hastigheterna på statliga vägar inom ramen för Nollvisionen. Fram till 2025 kommer cirka 545 mil statlig väg att omfattas av olika åtgärder. Justeringarna sker över hela landet. Det är framför allt 90-vägar som berörs.\n\nVi vill se en förändrad policy från Trafikverkets sida och se över många av de hastighetssänkningar som har gjorts de senaste fem åren.\n\nI stället för hastighetssänkningar vill vi jobba för hastighetsskyltar som kan variera vilken hastighet som gäller på vägsträckan. På så sätt skulle till exempel väglaget, hur intensiv trafiken är, vädret, om det finns vilt i närområdet eller eventuellt vägunderhåll, innebära såväl högre som lägre hastigheter.\n\nFördelen är att efterföljden blir större eftersom trafikanters acceptans utifrån lokala förhållanden blir större än vid en permanent hastighetsanvisning via en skylt."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/jarnvag",
    "content": "Järnväg\n\nTågtrafiken är viktig för vårt lands utveckling, därför vill vi både bygga nya stambanor och rusta upp den befintliga järnvägen. Om vi ska flytta över gods från de vanliga vägarna till räls måste kapaciteten öka. Mer järnväg är också viktig för att förbättra tillgängligheten i hela landet.\n\nCenterpartiet vill:\n\nSverige behöver både bygga ny och rusta upp gammal järnväg\n\nVi verkar för att genomföra de förstärkningar och förbättringsåtgärder som krävs i det svenska järnvägssystemet. Detta för att åstadkomma en ökad punktlighet och en ökad framkomlighet på landsbygden.\n\nVi vill se en robust järnväg i hela landet, som omfattar nyinvesteringar, upprustning och förstärkt underhåll med fokus på klimatnytta, resenärsnytta och hållbarhet. Den svenska järnvägskapaciteten räcker inte till, varken i norra eller södra Sverige.\n\nEn kraftig tillväxt i tågtrafiken har lett till högt kapacitetsutnyttjande och eftersatt underhåll, samtidigt som järnvägen under lång tid varit i behov av ytterligare förstärkningar vad gäller drift och underhåll.\n\nDärför behövs nya stambanor. De är bra för klimatet, för tillgängligheten och byggnation av bostäder samt bidrar till en framtidstro. Det är en framtidsinvestering för privatpersoner och företag.\n\nDags att åtgärda underhållsskuldenUnderhållet på järnvägen är kraftigt eftersatt. Den ackumulerade underhållsskulden låg 2023 strax under 80 miljarder kronor, enligt en rapport från Svenskt Näringsliv. Och skulden väntas öka under kommande år. Tågresandet beräknas öka med över 50 procent till 2040. Det kan dagens tågnät inte hantera på ett säkert, förlitligt och hållbart sätt. Centerpartiet anser att underhållsskulden bör åtgärdas omedelbart och vara helt åtgärdad senast 2035."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/kollektivtrafik",
    "content": "Kollektivtrafik\n\nDet behöver bli enklare att resa kollektivt. Då kommer fler att välja det framför att ta bilen. Vi vill att andelen som reser kollektivt ökar, eftersom det gör det möjligt att minska utsläppen från andra transporter.\n\nCenterpartiet vill:\n\nGör det enkelt och tryggt att välja kollektivtrafiken\n\nGenom att skapa trygga miljöer runt kollektivtrafiken minskar den faktiska och framför allt den upplevda otryggheten. Det skapar jämställda förhållanden att nyttja buss och tåg. Här måste stadsmiljöutvecklare och planeringsorgan hos regioner, kommuner och byggherrar arbeta mer med till exempel belysning och andra trygghetsskapande åtgärder.\n\nAtt kunna köpa en biljett för att resa från en stad till en annan – även om det är mellan län – ska vara enkelt. Därför driver vi frågan om att införa en digital infrastruktur för ett nationellt biljettsystem. Det ska vara en plattform som gör det överblickbart och enkelt att köpa en resa och känna sig trygg. Kollektivtrafiken ska inte vara fristående öar utan utgöra ett sammanhängande system.\n\nVi vill också skapa incitament för trafikhållare att införa och utöka kollektivtrafik genom att införa en kollektivtrafikbonus."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/lastbilar-och-tung-trafik",
    "content": "Lastbilar och tung trafik\n\nSveriges lastbilsflotta är i full färd att ställa om för att minska utsläppen. Det är välkommet och avgörande för att vi ska kunna möta klimatförändringarna. Genom elektrifiering och gröna drivmedel, samt genom att använda längre och tyngre fordon, kan klimatbelastningen minska. Vi vill också se smartare lösningar mellan sjöfart, räls och lastbil.\n\nCenterpartiet vill:\n\nFler miljövänliga lastbilar på bättre vägar behövs\n\nMed bättre kapacitet och bättre prioritering för intermodala transporter, det vill säga gods som transporteras på flera olika sätt under sin resa, skulle järnvägen både kunna avlasta och stärka åkerinäringen genom att det långväga godset i större utsträckning transporteras på räls.\n\nTransportsektorn är en nyckel för att minska Sveriges totala klimatpåverkan. Det finns stora miljö- och samhällsnyttor att tillvarata genom att möjliggöra transporter med tyngre, längre och mer transporteffektiva fordon på det svenska väg- och järnvägsnätet. Samtidigt som ledig kapacitet, på till exempel järnväg, utnyttjas mer optimalt och utsläppen av bland annat koldioxid minskar, så förbättras också konkurrenskraften för transportberoende näringar.\n\nGenom att göra det möjligt för tyngre fordon att rulla på Sveriges vägar skulle vi göra stora klimatvinster samtidigt som näringen skulle spara miljontals kronor. En 74-tons lastbil på en BK4-klassad väg (det vill säga en väg som klarar tyngre transporter) släpper ut betydligt mindre per transporterat ton än konventionella lastbilar. Det går att låta längre lastbilar trafikera en stor del av det svenska vägnätet. På relativt kort sikt kan 450 mil väg öppnas för längre transporter.\n\nEn utmaning för Sveriges åkerier är snedvriden konkurrens i form av exempelvis otillåtet cabotage, det vill säga att transporten utförs på ett otillåtet sätt av utländska företag. Inte sällan sker det också tillsammans med att regler för kör- och vilotider inte följs. Det finns tecken på att åkerier som bedriver illegal verksamhet har ökat kraftigt i antal. Dessa åkerier kan vara av både utländskt och svenskt ursprung. Fusk med körtider gör att trafiksäkerheten och konkurrensen hotas och att de anställdas villkor försämras.\n\nVi vill att fusket på våra vägar ska minska, det är en viktig fråga som myndigheterna med kraft måste ta tag i."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/mer-lokal-miljomakt",
    "content": "Mer lokal miljömakt\n\nFör oss är det viktigt att flytta beslut om viktiga vardagsfrågor närmare de som berörs av dem. Lokala lösningar för hållbarhet bygger på ett lokalt engagemang. Korta beslutsvägar, lokala initiativ och växande småföretag är avgörande.\n\nCenterpartiet anser att:\n\nGör det lättare att genomföra lokala miljöinitiativ\n\nVi vill att ansvar och befogenheter ska decentraliseras och flyttas närmare de som berörs. På nationell nivå bör man i stället skapa förutsättningar genom kunskapsspridning, anpassa nationella regelverk och utveckla tekniska standarder.\n\nIdag saknas till exempel en enhetlig definition av bilpooler. Det gör det svårt att stödja denna utveckling i lagstiftning, upphandling och parkeringsregler.\n\nKommuner som vill, ska ha möjlighet att satsa på spjutspetsprojekt eller testa nya tekniker.\n\nKommuner och regioner som vill använda ekonomiska styrmedel såsom trängselskatter, miljözoner och miljöavgifter, eller andra lokala miljö- eller trafikregler ska kunna göra det. Det ska vara tillåtet att utforma regler och avgifter efter miljöprestanda och råda över eventuella intäkter som dessa ger."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/sjofart",
    "content": "Sjöfart\n\nSjöfarten är helt central för att samhället ska fungera. Den allra största delen av vår export och import går via våra drygt 50 hamnar vidare ut på havet. Globalt sker 90 procent av världens handel via internationella sjötransporter. Vi vill göra sjöfarten grönare och se fler svenskflaggade fartyg.\n\nCenterpartiet vill:\n\nGör sjöfarten både grönare och mer blågul\n\nSjöfarten släpper ut mycket koldioxid i dag men har en stor potential att minska sin miljö- och klimatpåverkan. Det bränslebyte som sker inom framför allt landtransporter vill vi se äga rum även inom sjöfarten. Med fler styrmedel från statens sida kommer omställningen att gå snabbare.\n\nVi vill se en ökad elektrifieringen av sjötrafiken. Fartyg bör använda landström, i stället för att ligga med motorer i gång i hamn.\n\nEtt sätt att styra över mot mer elanvändning i hamn är att införa miljözoner, så att endast de fartyg som ansluter till strömmen som finns på land får komma in i citynära hamnar. De fartyg som fortsätter gå på tomgång och släppa ut stora mängder partiklar, får i stället lägga sig i ytterhamnar.\n\nSjöfartsverket tar in farledsavgifter och miljödifferentierade avgifter. Myndigheten\n\nhar dock haft svårt att miljödifferentiera på ett tillfredsställande sätt. I dag får till exempel de fartyg som har eldrift – och därmed släpper ut noll koldioxid – höjda avgifter. Därför behöver Sjöfartsverket ta ett helhetsgrepp i denna fråga.\n\nVi vill se en bred översyn och förordar en utvecklad bonus malus-modell. Det är samma modell som används för bilar i Sverige, vilket gör att miljöförstörande bilar kostar mer, medan miljöbilar premieras med en bonus.\n\nVi anser också att Sjöfartsverket brister i sin analys avseende hur höjda farledsavgifter påverkar möjligheten att flytta över gods från lastbil, samt räls till sjöfart.\n\nBara en bråkdel av de fartyg som trafikerar svenska vatten är svenskflaggade.\n\nUtflaggning av svenska fartyg inom rederier, handelsflotta och fiskefartyg riskerar att utarma kompetensen inom vår sjöfartsnäring. Sveriges röst i internationella sammanhang och därmed vår möjlighet att påverka arbetsvillkoren för sjönäringen riskerar att tystna om antalet svenskflaggade fartyg inte är tillräckligt stort.\n\nEtt sätt att få fler rederier att flagga svenskt är att se över skattetrycket för svenskflaggade fartyg."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/trangselskatt",
    "content": "Trängselskatt\n\nTrängselskatter är till för att minska trängsel och utsläpp. I Stockholm och Göteborg genomförs detta sedan många år och erfarenheterna är goda. Vi vill att det ska kunna införas där kommuner och regioner så önskar, men att det ska vara utifrån en nationell mall.\n\nCenterpartiet vill:\n\nLåt kommuner och regioner bestämma – men ha samma form\n\nTrängselskatt finns i Stockholm och i Göteborg. Skatten infördes för att förbättra framkomligheten och miljön, samt för att bidra till finansiering av infrastrukturen i städerna.\n\nI Stockholm används intäkterna från trängselskatterna i huvudsak till regionala infrastrukturinvesteringar, till exempel bygget av Förbifart Stockholm och nya T-banan till Barkarby och Nacka, men också till Spårväg syd, T-banan mellan Älvsjö och Fridhemsplan samt Roslagsbanans utbyggnad.\n\nI Göteborg används trängselskatterna till finansieringen av ett infrastrukturpaket som innehåller Västlänken, Marieholmstunneln och utbyggd kollektivtrafik – det så kallade Västsvenska paketet.\n\nVi är positiva till hur trängselskatten har införts i Göteborg och Stockholm. Det är smart att ge regioner och städer möjlighet att skaffa sig större möjlighet att bestämma över trafikflödena genom trängselskatten.\n\nVi vill att beslut om trängselskatter – samt hur intäkterna fördelas – i större utsträckning ska kunna fattas lokalt.\n\nMen för att det inte ska bli alltför många olika system vill vi att regionala trängselskatter utgår från en avtalsform där staten genom Trafikverket eller Transportstyrelsen varit involverad. Ett system motsvarande det som gäller för enskilda vägar är rimligt, det vill säga att lokala beslut och genomföranden avseende avgifter medges, men inom ramen för en gemensam lagstiftning.\n\nTrängselavgifter ska vara möjliga att införa kommunalt utan att ett riksdagsbeslut tas för varje enskilt fall."
  },
  {
    "url": "https://www.centerpartiet.se/var-politik/politik-a-o/infrastruktur-och-trafik/vagar",
    "content": "Vägar\n\nVägar är en viktig faktor för att hela Sverige ska leva. Vi måste kunna lita på att vägarna är bra och säkra. Därför satsade vi när vi satt i Alliansregeringen stora summor pengar på att underhålla och investera i nya vägar. Alltifrån små enskilda vägar på landet till mötesfria motorvägar.\n\nCenterpartiet vill:\n\nTransportsystemet måste vara pålitligt\n\nDet finns ett stort behov av investeringar i vårt vägnät, för att upprätthålla att man kan åka på dem säkert. Därför vill vi satsa på att underhålla och investera i nya vägar. Alltifrån små enskilda vägar på landet till mötesfria motorvägar.\n\nDet enskilda vägnätet består av 43 000 mil väg. Det finns till största delen på landsbygden, där det främst är privatpersoner eller vägföreningar som ansvarar för driften. En väl fungerande infrastruktur är en grundläggande förutsättning för en levande landsbygd. De enskilda vägarna är en viktig del i detta. Det är de enskilda vägarna som gör det möjligt att en miljon människor dagligen kan påbörja och avsluta sin resa till jobb och hem.\n\nDe enskilda vägarna är också mycket betydelsefulla ur ett godstransportperspektiv. Det är viktigt att de enskilda vägarna i framtiden klarar upp till 74-tonslastbilar. Det skulle gynna både svensk skogsindustri och övriga råvarutransporter."
  },
  {
    "url": "https://www.centerpartiet.se/var-politik/politik-a-o/forsvar/krisberedskap-och-civilt-forsvar",
    "content": "Krisberedskap och civilt försvar\n\nSverige och världen har precis genomlevt en pandemi. Vi har de senaste åren upplevt värmeböljor och stora skogsbränder, skyfall med översvämningar, terrordåd och nu ett krig i vår absoluta närhet. Vi kan inte utesluta att Sverige blir inblandad i en militär konflikt.\n\nCenterpartiet vill:\n\nVi måste bli bättre på att hantera flera olika hot, samtidigt\n\nUnder många år planerade Sverige bara för att kunna hantera fredstida kriser. Det var länge sedan vi hade en beredskap för krig. Uppbyggnaden av ett modernt civilt försvar för kriget är bara i början. Men allvarliga händelser sker ju också i fredstid. Sverige måste därför också ha en beredskap för fredstida allvarliga händelser såsom pandemier, terrorattacker, cyberhot och klimatrelaterade händelser. Vi måste kunna hantera många olika hot samtidigt.\n\nDet är många aktörer som arbetar för att Sverige ska bli säkrare. Kommunerna, inkl. räddningstjänsten har en väldigt viktig roll i det civila försvaret. Det är kommunerna som ytterst ansvarar för människors trygghet, skydd och säkerhet också under ett krig. De som ska arbeta med det civila försvarets uppbyggnad, inte minst kommuner runt om i landet, måste få rätt förutsättningar för det – mer pengar men också ett bättre stöd, minskad byråkrati och större flexibilitet.\n\nOm kriget kommer skulle hyllorna i butikerna gapa tomma redan efter ett par dygn. Sverige måste därför snabbt förbättra livsmedelsberedskapen för krig. För att kunna göra det behöver Sveriges bönder bättre villkor. Det handlar om att öka andelen svenskproducerad mat. Då måste svenskt jordbruk vara mer konkurrenskraftigt. Det behöver bli billigare att driva jordbruk, så att bönderna kan konkurrera med låga priser från utlandet och producera mer. Det handlar också bland annat om att öka lagerhållningen av nödvändiga livsmedel och andra viktiga insatsvaror till jordbruket. Det behövs också en plan för hur livsmedel ska komma ut i butikerna, när det exempelvis råder brist på lastbilar eller elen är borta.\n\nNäringslivet kommer att vara viktigt när vi stärker livsmedelsberedskapen. Det är ju bönderna som äger jorden där maten produceras, det lilla åkeriet som transporterar maten och butiksägaren som säljer den. Var och en av oss måste fundera på hur vi ska kunna tillaga maten, om det till exempel blir elavbrott.\n\nOm vi ökar den svenska tillverkningen av biodrivmedel, ökar vi också våra chanser att klara oss själva vid en kris. Det skapar också fler jobb inom de gröna näringarna. Sverige är totalt beroende av omvärlden för sin import av råolja. Vi vill öka självförsörjningen inom förnybar energi. Med fler fossilfria maskiner inom lantbruket ökar våra möjligheter att ha en matproduktion som inte är så beroende av omvärldens råolja."
  },
  {
    "url": "https://www.centerpartiet.se/var-politik/politik-a-o/forsvar",
    "content": "Försvar\n\nVi lever i en värld som är mer orolig och osäker än på länge. Vi kan inte utesluta att Sverige blir inblandad i en militär konflikt. Sverige behöver därför ett starkare militärt försvar. Ett försvar som kan skydda vårt lands gränser, vår demokrati och oss som bor här.\n\nCenterpartiet vill:\n\nHela Sverige ska kunna försvaras\n\nCenterpartiet har tagit ett stort ansvar för att svenskt försvar ska stärkas. Vi har bland annat förhandlat fram mer pengar under 2010-talet så att exempelvis fler soldater kan utbildas, fler regementen etableras runt om i Sverige, bättre utrustning och försvarsmateriel och olika försvarssystem köpas in.\n\nMen mer kommer att behövas kommande år. Vi vill att försvaret ska få två procent av BNP senast år 2025, eller så snart praktiskt möjligt enligt Försvarsmaktens bedömningar, samt att mer pengar ska gå till det civila försvaret, inte minst kommunerna.\n\nFörsvaret ska finnas i hela landet. De ska kunna arbeta under alla olika väderförhållanden som finns i vårt land. Det är viktigt att försvaret kan lösa sina uppgifter i kyla och snö, inte bara i norra Sverige utan i hela landet.\n\nArmén, flygvapnet och marinen ska bli bättre var för sig, men också tillsammans. Så att vårt land, vår demokrati och vi som bor här är säkra om ett annat land skulle vilja anfalla oss eller något av våra grannländer.\n\nFör att vårt försvar ska bli så bra som möjligt behöver vi också samarbeta med andra demokratiska länder i Norden, EU och med NATO.\n\nFör oss i Centerpartiet har det alltid varit viktigt att försvaret är väl förankrat hos svenska folket. Försvaret är något som angår alla som bor i Sverige.\n\nFörsvarsmakten ska synas och höras och finnas i människors medvetande, väcka nyfikenhet, stolthet, intresse och en vilja att själv bidra. Det har ett egenvärde, men är också viktigt ur ett rekryteringsperspektiv.\n\nVi värnar kraften i svenska frivilligrörelsen, och inte minst de frivilliga försvarsorganisationerna. De kommer alltid ha en viktig uppgift i det svenska totalförsvaret. Deras uppgift för att engagera medborgare i försvaret av Sverige är grundläggande för försvarsviljan, försvarsförmågan och motståndskraften i lokalsamhällena.\n\nFrivilligheten är ett sätt för människor runt om i landet att bidra med sin kompetens och erfarenheter till försvaret av Sverige, även om man inte är soldat, sjöman eller anställd för tidvis tjänstgöring inom Försvarsmakten."
  },
  {
    "url": "https://www.centerpartiet.se/var-politik/politik-a-o/forsvar/internationella-forsvarssamarbeten",
    "content": "Internationella försvarssamarbeten\n\nDet är bra att Sverige nu är medlem i Nato. Vi vill fortsätta att bygga säkerhet tillsammans med andra. För att Sverige ska kunna försvaras på bästa sätt behöver vi samarbeta med andra länder och organisationer.\n\nCenterpartiet vill:\n\nSveriges försvar måste byggas på samarbete\n\nVi vill att EU ska arbeta mer med gemensamma gränsöverskridande utmaningar. Europas närområden blir nu allt mer osäkra. Gränserna mellan fred och krig suddas ut. EU ska kunna hantera olika hot och risker, inklusive militära.\n\nFrågan om hur EU och medlemsländerna ska hantera sin försvars- och säkerhetspolitik är mer aktuell än någonsin. EU behöver möta handlingar från andra länder eller aktörer, som inte är rent militära, men som har som syfte att destabilisera och skapa osäkerhet.\n\nVi är positiva till att EU vill jobba mer inom försvarsområdet. Europas länder behöver ta ett större ansvar för sin egen säkerhet. EU har exempelvis en viktig roll att bidra till att utveckla de nationella försvarsmakterna genom forskning och olika materielsamarbeten.\n\nVi vill att EU tar större ansvar för internationell fred och säkerhet, inte minst i närområdet, både civilt och militärt.\n\nVi vill också att det nordiska säkerhets- och försvarssamarbetet fördjupas. Både det militära samarbetet och inom krisberedskap och civilt försvar. Pandemin visade att vi behöver mer, inte mindre nordiskt samarbete. Energi-, cyber- och läkemedelsområdena är exempel på områden där vi vill förstärka samarbetet."
  },
  {
    "url": "https://www.centerpartiet.se/var-politik/politik-a-o/forsvar/internationella-insatser",
    "content": "Internationella insatser\n\nSverige ska bidra till fred och säkerhet runt om i världen. Det gör vi bland annat genom att delta i internationella civila och militära insatser. Vi ska vara beredda att delta i internationella insatser under FN-, EU- och NATO-flagg. Det ska vi fortsätta med samtidigt som vi lägger stort fokus på att försvara Sverige på hemmaplan.\n\nCenterpartiet vill:\n\nInternationellt ansvar\n\nVi vill att de militära insatser som Sverige deltar i har ett mandat från FN. Men det kan finnas situationer då det inte behövs, exempelvis om ett veto i FN stoppar en nödvändig insats i Europas närområde.\n\nVi ska vara beredda att delta i insatser under FN-, EU- eller NATO-flagg. Sådana insatser ska alltid hjälpa till med långsiktig utveckling, demokrati och mänskliga rättigheter. Sverige ska ge olika sorters stöd till både länder som ligger i konflikt och till länder som precis har varit med om konflikter. Det viktigaste är att Sverige ska kunna göra skillnad och bidra till fred och säkerhet.\n\nVi anser att soldater, officerare och civilanställda som genomför insatser utomlands ska mötas med stor respekt. Det är viktigt att det finns ett ordentligt omhändertagande efter en mission. Vi vill stärka stödet till landets veteraner och deras anhöriga. Det ska gälla såväl militära som civila veteraner.\n\nErfarenheterna av insatsen i Afghanistan visar att Sverige behöver en tydlig strategi för hur vi avslutar en internationell insats. Vi måste också alltid vara beredda på att kunna lämna landet fort om situationen ändras så pass mycket att det är omöjligt att vara kvar. Därför måste det redan från början planeras för eventuella brådskande avslut."
  },
  {
    "url": "https://www.centerpartiet.se/var-politik/politik-a-o/forsvar/personalforsorjning",
    "content": "Personalförsörjning Inom försvaret\n\nPersonalförsörjningen inom Försvarsmakten är en av de största utmaningarna framöver, när fler soldater ska utbildas och officerarna är för få. Det är viktigt att fler människor vill söka sig till Försvarsmakten och villkoren ska vara så bra att de vill jobba kvar. Försvarsmakten ska också vara en arbetsplats fri från diskriminering och trakasserier. Flexibilitet och en bred palett av lösningar kommer behövas.\n\nCenterpartiet vill:\n\nPersonalförsörjning inom försvaret\n\nPersonalförsörjningen inom Försvarsmakten är en av försvarets största utmaningar. Det beror bland annat på historiskt sett låga utbildningsnivåer, en åldrande officerskår och nu på en växande organisation med många värnpliktiga samtidigt som det militära stödet till Ukraina ska öka. Både kortsiktiga och långsiktiga lösningar behövs.\n\nVi vill exempelvis att utöka antalet platser på officersutbildningen, att fler visstidsanställda soldater ska kunna få anställning som specialistofficer och att villkoren inom försvaret är så pass bra att soldater och officerare väljer att stanna kvar och de som lämnat vill återvända. Den erfarenhet och kompetens som äldre officerare har är värdefull att ta tillvara. Fler kommer behöva göra värnplikt.\n\nUnder 2020 var 17 procent av de värnpliktiga kvinnor. Vi vill höja ambitionen och sätta en målsättning om att 40 procent av de värnpliktiga ska vara kvinnor senast år 2030. Då måste fler konkreta åtgärder till.\n\nFörsvarsmaktsledningen är tydlig med att det inte finns plats inom Försvarsmakten för den som ägnar sig åt kränkande beteende och trakasserier. Vi vill att varje gång försvarsmaktsledningen träffar ett förband ska förbandets arbete och organisation för jämställdhet och medinflytande följas upp. För att visa att det är viktigt på riktigt, prioriterat från högsta ort och alltid kommer följas upp. Det ska råda nolltolerans mot trakasserier i försvarsmakten.\n\nI dag kan många kvinnor som är soldater inte heller genomföra övning och strid utan att utrustning och kroppsskydd gör ont eller hämmar deras rörelser. Det gör att kvinnor utsätts för större risker än män och att deras eller gruppens förmåga att strida begränsas. Det handlar om överlevnad. Alla ska ha utrustning som passar.\n\nBättre villkor för värnpliktiga och officersrekryterFler unga kommer göra värnplikt kommande år men att kallas in med plikt är ett stort ingrepp i den enskilda individens liv och därför är det extra viktigt att de villkor man har under värnplikten inte är undermåliga. Centerpartiet vill därför att dagersättningen för värnpliktiga indexregleras på samma sätt som CSN-bidrag gör samt att förplägnadsersättningen är verklighetsbaserad och reflekterar de kostnader som den är menad att täcka samt att denna också indexregleras.  Nära sammankopplat till både värnplikt och officersförsörjning är villkoren för officersaspiranter. Det är viktigt att dessa inte får sämre villkor än andra studenter vad gäller exempelvis inkomsttak, bidrag/ersättning och andra villkor såsom försörjningsansvar för makar osv. Centerpartiet vill därför se över villkoren för officersaspiranter."
  },
  {
    "url": "https://www.centerpartiet.se/var-politik/politik-a-o/forsvar/raddningstjanst",
    "content": "räddningstjänst\n\nOavsett var i landet du bor ska det finnas en trygghet i att brandkåren kommer om olyckan är framme. Därför vill vi att räddningstjänsterna- inte minst deltidskårerna, ska finnas i hela landet. Brandkåren gör ett fantastiskt jobb som räddar liv. Men, de måste få bättre förutsättningar.\n\nCenterpartiet vill:\n\nSamma trygghet oavsett var i landet du bor\n\nDet skapar en osäkerhet för många och riskerar att skada tilliten till samhället. För oss är det en självklarhet att alla i hela landet ska kunna känna den trygghet det innebär att veta att hjälpen finns där och snabbt kan komma om man behöver den.\n\nPå lands- och i glesbygd är räddningstjänsten ofta organiserad i deltidsbrandkår. Det är deltidsbrandkåren som rycker ut när någonting händer. Det finns kommuner som har lyckats bra med att rekrytera fler deltidsbrandmän, bland annat genom att se över vilka krav som ställs, exempelvis på körkort. Det är viktigt att kommunerna lär av varandra, och att MSB kan stödja i det arbetet genom att sprida goda exempel till andra som kan ta efter. På så sätt kan fler få chansen att bli deltidsbrandmän och tryggheten öka i hela landet.\n\nVi tror också att staten behöver ta ett större ansvar för att se till att kommunerna rättsligt har de verktyg de behöver och att stödet som ges till kommunerna ökar genom fler utbildade brandmän. Det är viktigt att kvaliteten på utbildningarna är bra och ges i en utsträckning som motsvararar kommunernas behov av utbildad personal, både heltid och deltid. Genom fler utbildningsplatser ökar också den statliga närvaron runt om i landet.\n\nVi tror det behövs specialistkompetens hos brandmän och räddningsledare att bekämpa stora skogsbränder. Stora delar av Sverige består av skog med stora värden, och med ett varmare och torrare klimat blir stora skogsbränder troligtvis fler i framtiden. Vi vill se en specialistutbildning för brandmän i hur stora skogsbränder ska bekämpas.\n\nDrönare har blivit ett allt viktigare verktyg för räddningstjänsten att använda under insatser. När drönare används kan räddningstjänsten snabbare och enklare skaffa sig en överblick över vad som skett och det blir lättare att hitta en skogsbrand eller var en olycka på en lång och enslig väg har skett. Drönare kan förses med exempelvis hjärtstartare och kanske nå en person med hjärtstopp snabbare än vad en uttryckande brandbil hade kunnat.\n\nMen i dag krävs tung byråkrati och dyra abonnemang för att räddningstjänsten ska få använda drönare, något som mindre räddningstjänster inte alltid mäktar med eller har råd med. Vi vill göra det enklare för räddningstjänsten att använda denna typ av teknik för att kunna rädda fler liv."
  },
  {
    "url": "https://www.centerpartiet.se/var-politik/politik-a-o/forsvar/terrorism",
    "content": "Terrorism\n\nAlla uttryck för våldsbejakande extremism är farliga. Inom islamism, vit makt-miljön och den utomparlamentariska vänstern finns de som hotar både andra människor och hela samhället. Terrorism ska bekämpas, oavsett vilken ideologi det handlar om.\n\nCenterpartiet vill:\n\nKriminalisera deltagande i våldsbejakande organisationer\n\nExtremism, terrorism och antidemokratiska strömningar måste motverkas på flera plan. Vi vill kriminalisera deltagande i våldsbejakande organisationer. Terrorbrott ska straffas hårt.\n\nVi tycker också att det är viktigt att arbeta långsiktigt och förebyggande. Därför vill vi se ett ökat samarbete mellan till exempel civilsamhälle, skolor, SÄPO, polis och kommuner.\n\nAlla har rätt att uttrycka sina åsikter. Men när åsikterna manar till våld, krigsbrott och terror ska inte det offentliga Sverige vara med och stödja det.\n\nDärför vill vi stoppa offentliga medel från att gå till organisationer som sprider våldsbejakande och antidemokratiska budskap.\n\nFör att stoppa tillväxten av inhemska extremistiska rörelser vill vi också kriminalisera deltagande i våldsbejakande organisationer.\n\nLagen om särskild utlänningskontroll ger möjlighet att utvisa personer som befinner sig i Sverige och som utgör en risk för rikets säkerhet eller kan tänkas begå eller medverka till terroristbrott. Det är bra.\n\nVi vill också att myndigheterna ska få bättre förutsättningar att frihetsberöva, följa upp och kontrollera sådana personer.\n\nMänniskor som stridit för terrororganisationer i andra länder och återvänder till Sverige, ska ställas inför rätta om de har begått brott utomlands. I de fall då straff inte kan dömas ut måste de personer som deltagit i terror i andra länder hållas under uppsikt och avradikaliseras.\n\nVi vill ha ett nationellt resursteam som arbetar operativt med återvändande terrorister och radikala miljöer."
  },
  {
    "url": "https://www.centerpartiet.se/var-politik/politik-a-o/digitalisering/cybersakerhet",
    "content": "Cybersäkerhet\n\nVarje dag attackeras Sverige genom cyberattacker, flera av hoten mot svenska intressen är därför digitala. Det påverkar svenska företags konkurrenskraft, samhällets funktionalitet och vår sammanhållning men också vår demokrati. Den kriminella ekonomin blir allt mer digital. Andra länder kartlägger våra digitala sårbarheter och genomför cyberspionage. På nätet blir det allt svårare att veta vem som ligger bakom de säkerhetshotande aktiviteterna, när oheliga allianser växer fram mellan andra länders underrättelsetjänster, kriminella nätverk och extremister.\n\nCenterpartiet vill:\n\nGör Sverige tryggare genom att satsa mer på cybersäkerhet\n\nFör att vi ska kunna lyckas möta hoten, krävs både kunskap och resurser. Därför vill vi satsa mer på cybersäkerhet.\n\nKonsekvenserna av ett cyberangrepp kan bli lika stora som vid ett militärt angrepp. Men cyberangrepp går ofta att genomföra på distans och såväl anonymt som förnekbart. Det gör att länder och andra aktörer kan komma undan med sina attacker.\n\nVi vill därför att Sverige driver på för att de nordiska länderna och EU ger stöd till och ställer upp för varandra vid cyberattacker. Vi vill också att Sverige när vi själva blir utsatta säger vem angriparen är när vi vet det. Det är viktigt för att den skyldiga inte ska komma undan.\n\nSverige behöver snabbt kunna skydda viktiga tillgångar och infrastruktur, spåra, störa och slå tillbaka mot angripare när vi blir utsatta för en cyberattack.\n\nVi vill att antalet cybervärnpliktiga ska bli fler och inrätta ett cybervärn med frivilliga med stor IT-kompetens som kan kallas in vid större cyberattacker samt att under höjd beredskap, och ytterst krig, stödja inom det psykologiska försvaret. Det är också viktigt att Försvarsmakten blir bättre på att stoppa, hindra och avbryta pågående cyberattacker från andra länder. Vi vill också utreda om cyberförsvar ska vara en egen försvarsgren på samma sätt som armén, flygvapnet och marinen är det.\n\nStärk cybersäkerheten inom energisektornSom ett led i Rysslands krigföring i Ukraina har energisektorn utsatts för både cyberattacker och fysiska attacker. Även energisektorn i EU och Sverige har attackerats digitalt de senaste åren. Det finns en oro att hoten mot energiinfrastrukturen i Sverige är större än våra möjligheter att försvara den. Centerpartiet vill därför göra mer för att stärka cybersäkerheten inom energisektorn, bl.a. genom mer samarbete och informationsdelning mellan myndigheter och telekomoperatörerna. Gapet mellan hotbild och förmåga måste minska."
  },
  {
    "url": "https://www.centerpartiet.se/var-politik/politik-a-o/digitalisering",
    "content": "Digitalisering\n\nGrunden för att kunna nyttja digitaliseringens möjligheter är att kunna använda den data som genereras, och dela lärdomarna. Digitala tjänster och system som betalas med skattemedel måste som utgångspunkt bygga på öppen källkod, öppna API:er och öppen data. Den enskilda medborgaren ska inte behöva lämna in samma information flera gångar för att myndigheter inte kan prata med varandra. Digitaliseringen av det offentliga ska ske i medborgarnas tjänst, inte för att övervaka medborgarna.\n\nCenterpartiet vill:\n\nEtt smartare samhälle kan ge stora välfärdsvinster. Distansundervisning i skolor har hjälpt många som annars inte skulle vara i skolan, och har stor potential för att till exempel öka tillgången till behöriga lärare. Att arbeta på distans fungerar för många i dag, men en snabb uppkoppling i hela landet är en förutsättning.\n\nVårdens möjligheter kan stärkas genom att använda en kombination av monitorering och digitala vårdbesök, liksom med kraftiga satsningar på AI i sjukvården. VR-utrustning och tillgång till videosamtal på äldreboenden kan bidra i vardagen för äldre när de inte kan ta emot besök. Ökade satsningar på självkörande eller halvautonoma bussar, tåg och tunnelbanor kan säkerställa att kollektivtrafik går utan att utsätta personalen för risker. Drönarteknik kan också användas för att förenkla transporter av lättare varor till folk som bor i glesbygd.\n\nSverige behöver stärka försvaret mot dem som digitalt vill skada eller utnyttja våra friheter och vår öppenhet. Samtidigt måste Sverige fortsätta vara en spjutspets för öppen handel, individuella friheter och digitala tjänster. Det saknas idag ett internationellt regelverk för vad som är acceptabelt inom cyberdomänen. Allt fler länder har en uttalad syn på vilka normer man vill se i ett internationellt regelverk kring cybersäkerhet. Dock inte Sverige. Det måste ändras samtidigt som vi bör arbeta för internationellt cybersäkerhetssamarbete. En del i detta är också att arbeta för att statsunderstödda cyberaktiviteter omfattas av den solidariska säkerhetspolitiken."
  },
  {
    "url": "https://www.centerpartiet.se/var-politik/politik-a-o/digitalisering/artificiell-intelligens-ai",
    "content": "Artificiell intelligens (AI)\n\nI dag finns artificiell intelligens (AI) i allt från mobiltelefoner till sjukvårdsutrustning. I hemmet kan till exempel värmepumpar eller robotdammsugare redan i dag kopplas upp, styras och anpassas för att följa ditt livs mönster och på det sättet effektivisera sig själv. Ändå har vi bara sett början av den digitala revolutionen. AI har redan haft stor betydelse för utveckling av internetplattformar, informationssökning, bildigenkänning och automatöversättning, men det praktiska genomslaget av AI har hittills varit begränsat i stora delar av näringslivet och inom offentlig verksamhet.\n\nCenterpartiet vill:\n\nStora möjligheter med AI – men mycket måste också göras\n\nAI kommer att bli viktig för Sveriges framtida konkurrenskraft och innovationskraft, i alla sektorer och näringsgrenar. Därför ska inte politiken värdera vilka tillämpningsområden för AI som har särskilt goda förutsättningar. Det handlar i stället om att skapa generellt goda villkor, där Sverige behöver stärka förutsättningarna för användandet av AI.\n\nUtvecklingspotentialen gör att det inom offentlig sektor och välfärdstjänster kan finnas stora vinster med AI. Exempelvis kan vi genom både ökad kapacitet och tillit till nätläkare, parallellt med satsningar på AI, skapa en bättre välfärd.\n\nEn AI-kommission för tryggare utvecklingCenterpartiet vill att det tillsätts en AI-kommission för att säkerställa att Sverige ligger i fas med utvecklingen. Elever som skriver uppsatser, eller rättare sagt, låter maskiner skriva uppsatser åt sig. Försäkringsbolag som scannar av nätet och låter göra personprofiler av sina kunder. Eller varför inte AI-kontrollerade vapen. Det finns allvarliga risker med AI, och det är därför av mycket stor vikt att politiken inte kommer i efterhand.\n\nDen stora skillnaden i dag, jämfört med tidigare decenniers framgångar och bakslag inom AI, är mängden användbar data som genereras. Dagligen skapas enorma mängder data på ett sätt som aldrig tidigare skett. Sverige har stor potential att utveckla framgångsrik AI men det är en potential som inte tas tillvara.\n\nStaten behöver utveckla kompetensen inom analys och användning av data. Säker lagring av data är viktigt, men att skapa nytta av data är minst lika viktigt för en bättre välfärd. Data om individer och beteenden har en avgörande betydelse för många AI-tillämpningar, därför kommer regelverk och etisk hantering av integritetsfrågor, datasäkerhet och äganderätter till data få stor betydelse för AI-utvecklingen.\n\nOm Sverige som nation tillsammans med varje myndighet, kommun och region ska se AI som nästa fas i samhällsutvecklingen krävs det tydliga strategier som pekar ut riktningen samt styrning som säkrar att utvecklingen går åt rätt håll. Ett område där det offentliga behöver ta större kliv är inom upphandling av AI-tjänster, som idag lyser med sin frånvaro. Det är något som vi behöver ändra på."
  },
  {
    "url": "https://www.centerpartiet.se/var-politik/politik-a-o/digitalisering/digitalisering-i-skolan",
    "content": "Digitalisering i skolan\n\nDigitaliseringen är en självklar del av vårt samhälle. Därför behöver skolan förbereda barnen för den verklighet de växer upp i och kommer att jobba i. Digitaliseringen ger möjligheter till utveckling av pedagogik, mindre administration och bättre uppföljning av elevernas utveckling. Det ska användas på ett klokt sätt och utifrån forskningen.\n\nCenterpartiet vill:\n\nDen nya tekniken som pedagogiskt redskap\n\nDigitaliseringen av skolan har än så länge främst fokuserat på själva undervisningen, men stora vinster finns genom smartare administrativa system. Det kan underlätta rektorers och lärares analyser och bidra till minskad administration. Med rätt digitala lösningar kan kontinuerlig uppföljning och analys av elevers utveckling, säkra att alla elever ges stöd för att nå sin fulla potential.\n\nDigitala hjälpmedel i klassrummet kan också höja skolresultaten när de används rätt. Studier visar att elever med de rätta digitala hjälpmedlen fortare kan lära sig att läsa och skriva. De kan även vara till nytta för personer med inlärningssvårigheter. De kan även vara till nytta för personer med inlärningssvårigheter.\n\nÖka möjligheter till fjärr- och distansundervisningKompetenta lärare är nyckeln till att elever lyckas i skolan. Sverige har brist på lärare och det är ett stort problem. Det är ofta ännu mer påtagligt för skolorna på landsbygden. Därför behöver det finnas andra vägar för att möta skolornas olika behov. En sådan är att lätta upp regelverket för fjärr- och distansundervisning. Det gör att kompetens kan delas mellan skolor, inte bara i Sverige utan i hela världen. Den digitala tekniken, som fjärrundervisning, har öppnat för nya sätt att undervisa. Det får dock inte vara på bekostnad av kvaliteten. Vi tycker att fjärrundervisning ska tillåtas i alla relevanta ämnen. Vi vill även att kommunala och fristående skolor ska ha möjlighet att anordna fjärrundervisning på entreprenad under samma förutsättningar som statliga skolor. Fjärrundervisning stärker likvärdigheten, samt ökar kvaliteten och tillgängligheten på kunskap.\n\nInför spetsklasser på distansHögpresterande elever över hela landet har svårt att få tillräckligt med utmaningar. Det kan vara svårt att få tillgång till lärare som kan undervisa på högre nivå än skolans vanliga kursplaner erbjuder. Det gäller inte minst i utanförskapsområden och på landsbygden. Begåvade elever ska ha lika stor möjlighet oavsett var de bor i landet. Därför behöver den pågående försöksverksamheten med spetsutbildningar på högstadiet permanentas och byggas ut. För att ge högpresterande elever i hela landet möjlighet att gå en spetsutbildning vill vi att utbyggnaden också sker genom att införa spetsklasser på distans, antingen genom att vissa platser reserveras för distansstudenter eller att vissa skolor får i uppdrag att arrangera spetsutbildning på distans."
  },
  {
    "url": "https://www.centerpartiet.se/var-politik/politik-a-o/digitalisering/digital-utbildnings--och-arbetsmarknad",
    "content": "Digital utbildnings- och arbetsmarknad\n\nI dag kan människa och maskin tillsammans lösa problem vi tidigare trodde var omöjliga, med hjälp av ny teknik. Den nya tekniken innebär också att arbetsmarknaden förändras snabbt och då måste människor ges möjligheten att möta de nya förutsättningarna. Då krävs omskolning och kompetensutveckling. Ingen vet i vilken omfattning arbetsuppgifter kommer att påverkas av ny teknik. Men en sak är helt säker, vi kommer alla att påverkas.\n\nCenterpartiet vill:\n\nErfarenhet visar att vissa grupper kan påverkas kraftigt av en strukturförändring, samtidigt som andra inte påverkas alls. Om arbetskraften är förberedd på att ta tillvara digitaliseringens möjligheter så skapar det inte bara fler jobb, det kan också bli en fördel för landet.\n\nInte minst under coronapandemin har vi sett att det är viktigt med en infrastruktur för vidareutbildning och kompetensutveckling som är digital i både innehåll och form. Varje person som kan jobba kan tillföra värde, och varje person som förlorar jobbet på grund av automatisering kan bidra i ett nytt jobb. Den stora utmaningen är att ge möjligheter för människor att ställa om från ett gammalt jobb till ett nytt.\n\nFör att få ett utbildningsväsende som ligger i framkant måste vi bättre dra nytta av den moderna tekniken. Digitala hjälpmedel kan höja resultatet när de används rätt. För att ställa om till en digitaliserad värld måste utbildningssystemet anpassas, och omställningen till en digital arbetsmarknad handlar mycket om kritiskt tänkande och kreativitet liksom att kunna ta informerade beslut när ny teknik ska användas.\n\nDigitaliseringen handlar inte minst om att tjänster i allt högre grad automatiseras. Även inom yrken som kräver längre utbildning som exempelvis läkare och advokater. Jobben försvinner inte men innehållet förändras. Politiken måste ta ett större ansvar för att se till att omställningen kan ske på så bra sätt som möjligt, tillsammans med företagen och den anställde."
  },
  {
    "url": "https://www.centerpartiet.se/var-politik/politik-a-o/digitalisering/digital-valfard",
    "content": "Digital välfärd\n\nFör att människor ska kunna få offentlig service anpassad till sina individuella behov och livssituation krävs en mer digitaliserad offentlig sektor. Men i dag släpar digitalisering inom offentlig sektor efter, och det kan upplevas som svårt att till och med boka en läkartid på nätet. Offentlig sektor måste bli bättre på att utnyttja digitaliseringens möjligheter.\n\nCenterpartiet vill:\n\nFörbättra ersättningssystemen för att möta det digitala vårdbehovet\n\nErsättningsystem inom välfärden måste anpassas för det digitala samhället på ett rationellt sätt, så att privata, offentliga och ideella utförare kan skapa nya digitala tjänster. Exemplet med digitala läkarbesök visar hur innovativa lösningar annars kan upplevas som ett ekonomiskt hot för regioner. Det finns ett starkt behov av att hitta en nationell lösning för att säkra patientens tillgänglighet till digitala vårdtjänster i hela landet.\n\nVälfärdens möjligheter kan stärkas genom digitala lösningar, för att skapa ökad kapacitet genom nätläkare, tillsammans med kraftiga satsningar på AI och distansmonitorering i sjukvården. VR-utrustning och teknik för videosamtal på äldreboenden kan också göra vardagen mer dräglig för äldre när de inte kan ta emot besök.\n\nÖkade satsningar på självkörande eller halvautonoma bussar, tåg och tunnelbanor kan säkerställa att kollektivtrafik går utan att utsätta personalen för risker. Drönarteknik kan användas för att förenkla transporter av lättare varor till folk som till exempel bor i glesbygdsområden. Politiken måste se till att garantera en säker, robust och tillgänglig digital infrastruktur i hela Sverige.\n\nInom välfärds- och familjerättsområdet bidrar digitalisering till en smidigare hantering och ofta en ökad trygghet. Personuppgiftshantering vid vigsel är ett typiskt exempel där digitalisering kan förbättra processen och ersätta blanketter som kan leda till såväl felaktig som försenad handläggning.\n\nVi kan inte digitalisera samhället utan att få med alla, därför är det viktigt att säkra att digitala identifikationer kan användas även om man inte har bankkonto eller om man har funktionshinder. Funktionen Mina Ombud skulle kunna utvecklas och implementeras som ett krav för digitala ID-leverantörer som vill leverera till offentliga digitala tjänster."
  },
  {
    "url": "https://www.centerpartiet.se/var-politik/politik-a-o/digitalisering/jamstalld-och-hallbar-digitalisering",
    "content": "Jämställd och hållbar digitalisering\n\nDigitaliseringen kan bidra till ett mer jämställt och hållbart samhälle. När möten och event digitaliseras bidrar det till minskat resande. Mångdubbelt fler kan delta via digitala kanaler, vilket rätt nyttjat ökar demokratin. När kulturen digitaliseras blir den tillgänglig för människor som annars har begränsad tillgång till den.\n\nSamtidigt kan de nya digitala hjälpmedlen, om de är fel utformade, bidra till ökad ohälsa. För att förhindra att detta sker behöver vi bland annat se ett närmare samarbete mellan verksamma inom beteendevetenskap och teknologin.\n\nCenterpartiet vill\n\nAtt en mångfald av personer med olika bakgrund, oavsett exempelvis kön, ålder och etnicitet, deltar fullt ut i samhällets digitalisering innebär att allas bakgrund expertis och erfarenhet tas tillvara på. Det är både en rättvise- och en kvalitetsfråga. Kvinnors digitala kompetens bidrar till att minska könsskillnaderna på arbetsmarknaden. Förmågan att nyttja digitala verktyg för kompetensutveckling, nätverkande och ökad effektivitet spelar en avgörande roll när det kommer till att öka jämställdheten mellan könen.\n\nBankID har i dag i praktiken monopol på digital identitet i Sverige, viket måste utmanas på grund av de konsekvenser monopol leder till när de har problem. Identifiering i välfärdssystem och andra lägen ska inte vara beroende av banker, eftersom det bland annat drabbar dem som inte kan vara kunder till banker men måste kommunicera med det offentliga. Det finns i dag alternativ till BankID och denna mångfald som börjar etablera sig måste erkännas av offentlig sektor. Valfrihet leder bland annat till en förenkling för personer utan bank att få ett digitalt ID.\n\nBankID och e-legitimation är smidigt för många. Smidigt är det dock inte för gode män och förvaltare, som hjälper andra med ekonomi och myndighetskontakter. Ärenden som förr kunde lösas via telefon eller blankett, kräver i dag antingen e-legitimation eller BankID och dessa är strängt personliga. Det går i dag inte att ta över en persons BankID. Något som givetvis är en rimlig utgångspunkt. Dock finns det anledning att se över om det är möjligt att skapa en smidig lösning för gruppen gode män och förvaltare i användandet av digital identifiering. Inom välfärds- och familjerättsområdet bidrar digitalisering inte bara till en smidigare hantering. Ofta bidrar den till ökad trygghet och säkerhet för alla parter. Personuppgiftshantering vid vigsel är ett typiskt exempel där digitalisering kan bidra. Det är ett område som i dag är styrt av blanketter och vid tillfällen har visat sig leda till både felaktig och försenad handläggning.\n\nVi kan inte digitalisera samhället utan att få med alla. Därför är det viktigt att säkra att digitala identifikationer kan användas, även om man inte har bankkonto eller har funktionshinder. Funktionen Mina Ombud skulle kunna utvecklas och implementeras som ett krav för digitala ID-leverantörer, som vill leverera till offentliga digitala tjänster."
  },
  {
    "url": "https://www.centerpartiet.se/var-politik/politik-a-o/landsbygd",
    "content": "Landsbygd\n\nCenterpartiet har i över 110 år kämpat för den svenska landsbygden. Den kampen har vi fört lokalt, regionalt och på nationell nivå. I grund och botten handlar det om rättvisa och om att lösa konkreta problem i människors vardag. Att mota en känsla av att bli förbisedd, motverka bristen på poliser och utbildade lärare, samhällsservice, dåliga vägar och fyrkantiga regelverk är bara några exempel på utmaningar som den svenska landsbygden ställs inför. Vi vill att alla i Sverige ska kunna leva och förverkliga sina drömmar, oavsett var du bor.\n\nCenterpartiet vill:\n\nEtt land som ser kraften hos varje människa\n\nDet är något som vi har arbetat för länge, i mer än 110 år. Och det är något vi fortsätter att jobba för.\n\nDen viktigaste tillgången i arbetet för en levande landsbygd är de människor som bor där. Därför vill vi att besluten ska fattas så nära dem som berörs som det är möjligt. Så stärker vi den lokala demokratin och fattar klokare beslut för landsbygden. Samtidigt är det viktigt att staten inte drar sig undan.\n\nGenom att politiskt arbeta för ett ökat jobbskapande på landsbygden går det att skapa en positiv spiral där fler människor arbetar och vill bo på landsbygden. Det gör i sin tur det enklare att hålla en hög kvalitet på landsbygdens skolor, sjukvård och äldreomsorg.\n\nFler attraktiva boendemiljöer, exempelvis i strandnära lägen, kan också få landsbygden att utvecklas från Ystad i söder till Haparanda i norr. Att bygga ut bredbandet i hela landet och förbättra kommunikationerna i form av vägar, järnvägar och flyg, är också viktigt för att människor ska vilja bo och verka på landsbygden.\n\nOavsett om du bor på landsbygden eller i en stad har du rätt till vård, äldreomsorg och skola av hög kvalitet. Du ska exempelvis inte behöva vänta orimligt länge på en ambulans om du drabbas av hjärtstopp eller stroke. Och högre utbildning ska inte bara finnas vid några få lärosäten. Samtidigt som vi förbättrar den fysiska tillgängligheten i hela landet behöver vi ta tillvara de möjligheter som den digitala vården och den digitala undervisningen erbjuder. Det behöver även bli mer attraktivt för lärare, läkare och sjuksköterskor att jobba på landsbygden. Den attraktiviteten skapar vi på flera sätt. Fler kollegor, bättre möjligheter till fortbildning och en rättvisare fördelning av resurser mellan våra kommuner och regioner är några exempel.\n\nKlimatomställningen är en gigantisk utmaning där landsbygden har allt att vinna. Med rätt politik kan vi använda klimatomställningen som en hävstång för tillväxt, innovationer och nya jobb i alla delar av landet.\n\nKlimatomställningen kommer efterfråga att landsbygden levererar mer klimatsmarta varor och tjänster till Sverige och övriga världen. Det gäller inte minst jord- och skogsbruket. Även landsbygdens skogar, som täcker cirka 70 procent av Sveriges landyta, kommer att spela en viktig roll i att fasa ut det fossila. Landets hundratusentals privata skogsägare gör i dag stora insatser både för att vårda och bruka skogen ansvarsfullt, vilket också är viktigt för den biologiska mångfalden."
  },
  {
    "url": "https://www.centerpartiet.se/var-politik/politik-a-o/landsbygd/vard-pa-landsbygden",
    "content": "Vård på landsbygden\n\nSjukvården måste finnas nära människor och vara tillgänglig oavsett var i landet man bor. Det är självklart för oss. Vården ska vara god, nära och tillgänglig. Det är en fråga om trygghet.\n\nCenterpartiet vill:\n\nAtt arbeta för en jämlik vård i hela landet och sluta hälsoklyftan mellan stad och land, är att bygga hela Sverige starkare. Den digitala vården är inte hela lösningen, men en viktig del av den. Nätläkare är praktiserande läkare som är lika tillgängliga för personer som bor i glesbygd, i socioekonomiskt utsatta områden, som är i riskgrupp, eller bor mitt i storstan. Vi vill att alla regioner erbjuder digitala besök i primärvården.\n\nVi vet att det kommer att behövas fler läkare, sjuksköterskor, undersköterskor och annan vårdpersonal de kommande åren. Vi vill därför inrätta vård- och omsorgsutbildningar på fler platser i landet, och underlätta för fler mindre vårdcentraler på landsbygden och i socioekonomiskt utsatta områden att öppna.\n\nAmbulanserna är en viktig del av sjukvården, inte minst på landsbygden. Genom kortare responstid kan vi ta tillvara förbättringarna i omhändertagandet av patienter med hjärtstopp eller stroke som man uppnått under de senaste decennierna.\n\nFler ambulanser ökar tryggheten för människor på landsbygden, inte minst för gravida kvinnor som har lång resväg till BB. Vi vill satsa på fler ambulansbilar och fler medarbetare. Det ökar kapaciteten och möjliggör stationering av fler ambulanser på fler platser runt om i landet."
  },
  {
    "url": "https://www.centerpartiet.se/var-politik/politik-a-o/bostad/bostadsbrist",
    "content": "Bostadsbrist är inget storstadsfenomen. En klar majoritet av Sveriges 290 kommuner säger att de behöver fler bostäder. På landsbygden är det ofta särskilt svårt att bygga nytt. Det gör att klyftorna mellan stad och land riskerar att växa ytterligare.\n\nCenterpartiet vill:\n\nBostadsbrist är ett problem i nästan hela Sverige\n\nFör att de som bygger ska ha råd att skapa bostäder på landsbygden kan staten ge så kallade kreditgarantier. Garantierna är till för att det ska vara lättare att låna pengar för att bygga. Tyvärr används inte garantierna i tillräckligt hög utsträckning. Det beror dels på att informationen om kreditgarantierna behöver bli bättre. Men vi vill också att man ser över reglerna så att garantierna blir tydligt riktade mot landsbygden och områden där värdet på bostäder är lägre.\n\nI städer och tätorter finns så kallade detaljplaner. Det betyder att kommunen beslutat om detaljerade kartor över hur marken får användas. Men utanför tätorterna finns sällan detaljplaner. För att öka möjligheterna att bygga nya bostäder på landsbygden vill vi att byggreglerna förenklas kraftigt, till exempel genom att det blir lättare att få tillstånd att bygga utifrån de mer övergripande översiktsplanerna.\n\nVi vill också göra det lättare att bygga bostadsrätter i landsbygderna. Ofta är det svårt att bygga stora bostadsområden utanför städerna. Det innebär att bostadsrättsföreningar blir små och sårbara. I dag finns inte möjligheten att bilda gemensamma bostadsrättsföreningar på helt olika fastigheter, en sådan möjlighet bör införas.\n\nFör att bostadsmarknaden ska fungera bra behövs olika typer av bostäder i hela landet. Hyresrätter fyller en viktig funktion, dels för den som letar efter sin första bostad, och dels för den som behöver ett boende där man själv inte har hela ansvaret för skötsel och ägande. Det behövs fler hyresrätter. Därför vill vi införa fri hyressättning i nya hyresbostäder. Men vi vill också se en social bostadspolitik som gör att människor med svagare ekonomi har råd med en bostad. På samma gång behöver det finnas möjlighet att köpa sin bostad. Genom att bygga olika typer av bostäder i våra tätorter, det vill säga blandar olika upplåtelseformer, skapar vi också tryggare samhällen där man kan byta boende utan att tvings flytta från en plats där man trivs.\n\nRuntom i landet finns många hus som står öde. Många av dessa hus behöver renoveras för att det ska gå att bo i dem. För att göra det lättare för människor att ta hand om ödehus, och för att fler bostäder ska tas i bruk, vill vi utreda ett slopande av fastighetsavgiften de första fem åren för den som tar över ett hus som inte använts på länge."
  },
  {
    "url": "https://www.centerpartiet.se/var-politik/politik-a-o/bostad",
    "content": "BostadSpolitik\n\nAlla behöver någonstans att bo, men i bostadsbristens Sverige är köerna långa. Det behöver byggas många nya bostäder. Med enklare regler och mindre krångel är det möjligt.\n\nCenterpartiet vill:\n\nRörligheten på bostadsmarknaden behöver öka.\n\nOm du vill sälja din bostad och flytta drabbas du av höga skatter. Det gör att många som vill byta bostad väljer att bo kvar och det hindrar i sin tur andra som söker nytt boende. Därför vill vi att bostadsskatterna ses över. Vi vill däremot inte återinföra fastighetsskatten.\n\nSka fler bostäder byggas är det också viktigt att förändra hur hyrorna sätts. Därför vill vi införa fri hyressättning i nybyggda hyresbostäder, eftersom vi är övertygade om att det leder till att fler hyresrätter byggs. Inte minst blir det lättare att få långsiktighet i finansieringen av bostadsbyggandet. Samtidigt som vi vill ha en friare hyressättning vill vi också se en social bostadspolitik som gör att människor med svagare ekonomi har råd med en bostad."
  },
  {
    "url": "https://www.centerpartiet.se/var-politik/politik-a-o/bostad/bostadsbyggande",
    "content": "Bostadsbyggande\n\nDet behöver bli lättare att hitta en bostad i Sverige. Bostadsköerna är för långa, byggreglerna är för krångliga, och för den som inte har mycket pengar på banken är det svårt att få lån. Vi vill se till så att fler bostäder byggs. Då måste reglerna bli enklare. Skatter och amorteringskrav behöver ses över. Och ska bostadsköerna bli kortare behöver hyressättningen bli friare.\n\nCenterpartiet vill:\n\nBostadsköerna måste kortas\n\nKrångliga regler är ett hinder för att fler nya bostäder ska byggas. Till exempel kan ett sätt att bygga hus vara godkänt i en del av landet, men tillåts inte i en annan kommun. Om fler hustyper kan bli godkända överallt så skulle kostnaderna för att bygga bli lägre.\n\nDe många reglerna gör att det tar tid att bygga. Det kan ta lång tid att fatta beslut lokalt. När beslut fattats om att bygga är det många som överklagar besluten. När någon överklagat tar det lång tid att behandla ärendet. Vi vill sätta en gräns för hur lång tid det ska få ta att behandla överklagandet. Dessutomi vill vi att bara de som är närmast berörda av beslutet ska ha rätt att överklaga.\n\nI dag måste man ha sparat mycket pengar för att ha råd att köpa en bostad. Dessutom måste man betala av lånet i en viss takt. Att det ställs krav på att man ska klara av att betala sitt lån är bra, men de krav som ställs gör att många människor med normala inkomster får svårt att köpa en bostad. Allra svårast blir det för den som är ung och ännu inte tagit sig in på bostadsmarknaden. Därför vill vi ta bort det skärpta amorteringskravet. Dessutom vill vi se över möjligheten att införa en typ av särskilt bosparande som gör att till exempel unga och människor med svagare ekonomi lättare kan spara för att kunna köpa en egen bostad.\n\nHar man ägt sin bostad en längre tid kan det bli dyrt att flytta eftersom man måste betala mycket i skatt när man säljer. Skatten påverkar om människor väljer att flytta eller bo kvar. De skatteavdrag man får göra för räntan på sitt lån påverkar också. För att bostadsmarknaden ska fungera är det bra om den som behöver byta boende vågar göra det. Rörlighet på bostadsmarknaden gör att det blir lättare att hitta den bostad man behöver. Därför vill vi se över de skatter som påverkar bostadsmarknaden. Vi vill däremot inte återinföra fastighetsskatten.\n\nKöerna till hyresrätter i Sverige är alldeles för långa. Vi vill införa fri hyressättning i nybyggda hyresbostäder eftersom vi är övertygade om att det leder till att fler hyresrätter byggs. Inte minst blir det lättare att få långsiktighet i finansieringen av bostadsbyggandet. Kombinerat med en friare hyressättning vill vi också se en social bostadspolitik som gör att människor med svagare ekonomi har råd med en bostad."
  },
  {
    "url": "https://www.centerpartiet.se/var-politik/politik-a-o/bostad/bostadsskatter",
    "content": "Bostadsskatter\n\nIdag får man betala höga skatter om man säljer sin bostad. Det gör att många undviker att flytta trots att de egentligen skulle vilja. Det behövs en översyn av skatterna på bostadsområdet så att rörligheten ökar. Vi vill däremot inte återinföra fastighetsskatten.\n\nCenterpartiet vill:\n\nSänk flyttskatter för ökad rörlighet på bostadsmarknaderna\n\nSamtidigt som reavinstskatten bidrar till den låga rörligheten i Sverige, bör väldigt stora vinster på värdeökningar kunna beskattas. Vi vill därför se förändring som gör att skatten blir mer rimlig. Den som gör en långsiktig investering i sitt boende bör inte bestraffas, medan kortsiktig spekulation på heta bostadsmarknader inte ska gynnas.\n\nBostadsmarknaden och skatterna på bostadsområdet spelar en viktig roll för svensk ekonomi. Därför är det viktigt att förändringar som görs kan göras i bred politisk enighet. Du ska kunna vara säker på att reglerna gäller över lång tid och känna dig trygg på bostadsmarknaden. Politiken ska inte förändras helt och hållet så fort Sverige får en ny regering. Därför vill vi se en bred överenskommelse över blockgränserna.\n\nFör att vi ska ha moderna och bra bostäder är det viktigt att du har möjlighet att bygga om och renovera, och därför vill vi bevara och utveckla ROT-avdraget. Men ROT-avdraget är viktigt också för att det har gjort svarta jobb vita, och för att det är viktigt för många små och växande företag i hela landet."
  },
  {
    "url": "https://www.centerpartiet.se/var-politik/politik-a-o/bostad/hyresratter",
    "content": "Hyresrätter\n\nDet är viktigt att det finns möjlighet att hyra sin bostad. Men på många håll är bostadsköerna alldeles för långa och rörligheten på hyresmarknaden är för liten. Därför behövs reformer.\n\nCenterpartiet vill:\n\nStärk hyresgästens ställning\n\nMånga som har ett förstahandskontrakt behåller det, trots att man egentligen kanske inte skulle behöva det, vilket gör att köerna växer ännu mer. Samtidigt bor många med relativt höga inkomster till låga kostnader i stora hyresrätter i attraktiva områden. Förbättrad rörlighet och fortsatt byggande av nya lägenheter behövs för att minska problemen.\n\nDagens hyresreglering gör det mindre lönsamt att bygga nya hyresrätter. Det leder också till ökande segregation. Vi vill att det ska införas fri hyressättning i nybyggda hyresrätter. Vi tycker också att bostäders läge och kvalitet ska vägas in när man sätter hyran. De kollektiva förhandlingarna om hyran leder ibland till långvariga konflikter mellan hyresvärdar och hyresgäster. När de tagit för lång tid riskerar hyresgästerna att få betala höjd hyra för flera månader i efterskott. Därför har Centerpartiet medverkat till ett system för tvistelösning i hyresförhandlingarna.\n\nSamtidigt som hyresregleringen behöver förändras, är det viktigt att besittningsskyddet – rätten att bo kvar – ska vara fortsatt starkt. Det ska också finnas ett skydd mot chockhöjningar av hyror.\n\nEftersom köerna till hyreslägenheter är så långa är det viktigt att det finns möjligheter att hyra i andra hand. Vi vill därför göra skattereglerna för andrahandsuthyrning mer generösa. Och bostadsrättsföreningar bör inte ha möjlighet att stoppa andrahandsuthyrningar om det inte finns särskilda skäl.\n\nPå många studieorter är det också stor brist på studentlägenheter. Studentbostaden är en speciell boendeform som kan hyras under studietiden. Eftersom man bor i de här lägenheterna en kortare tid är det rimligt att underlätta byggandet genom förenklade byggkrav. Vi vill också att studentbostäder görs till en särskild boendeform i lagen, så att det blir lättare att bygga billigare. Samtidigt bör det bättre kontrolleras att den som bor i en studentlägenhet verkligen studerar. Dessutom bör man göra det möjligt med så kallade partiella kontrakt så att flera studenter kan dela på ett hyreskontrakt i en större lägenhet."
  },
  {
    "url": "https://www.centerpartiet.se/var-politik/politik-a-o/bostad/hallbart-byggande",
    "content": "Hållbart byggande\n\nBostadsbyggandet står för en stor del av Sveriges klimatutsläpp. Det måste förändras, och stora insatser behöver göras för ett mer hållbart byggande. Nu behövs tydliga klimatkrav. Vi vill att fler hus byggs i trä och vi vill satsa på forskning om nya smarta byggtekniker.\n\nCenterpartiet vill:\n\nByggbranschen måste bli klimatneutral\n\nVi vill att klimatdeklarationerna används för att ställa tydliga krav på hur mycket man får släppa ut när man skapar nya bostäder. Målet måste vara att byggbranschen blir klimatneutral.\n\nNär träd växer lagrar de koldioxid. Genom att bygga mer i trä, samtidigt som nya träd växer upp, kan vi lagra alltmer koldioxid från atmosfären i våra hus. Det är bra för klimatet.\n\nKlimatdeklarationerna och tydligare krav på minskade utsläpp kommer att gynna byggande i trä. Samtidigt kommer betong behövas också i framtiden, därför behöver lika tydliga krav ställas på alla byggmaterial.\n\nNya tekniska lösningar kan göra väldigt stora skillnader för att minska utsläppen från byggandet och från de bostäder som redan finns. Därför är det viktigt att det satsas på forskning, till exempel när det gäller nya byggmaterial, men också när det handlar om energiförbrukning och ventilation.\n\nGenom att satsa på forskning, samtidigt som vi ställer tydliga krav på minskade utsläpp, kan vi också hitta lösningar som gör att det går att nå de mål som finns om klimatneutralt byggande.\n\nAvfallet från byggarbetsplatser och från hus som rivs måste tas om hand bättre. Mer byggmaterial behöver kunna återanvändas, och man behöver planera smartare för att minska avfallet som uppstår när nya hus byggs. Det behöver också utvecklas byggmetoder och konstruktioner som underlättar återvinning.\n\nDet finns många hus i Sverige, och alla har tak, men takytorna kan användas på bättre sätt än i dag.\n\nDels kan taken användas för att alstra solenergi, dels kan de också hjälpa till att ta emot regnvatten genom att vi har växter ovanpå våra hus.\n\nVi vill att det görs en översyn för att fler tak ska kunna användas för energiproduktion, dagvattenhantering och ekosystemtjänster."
  },
  {
    "url": "https://www.centerpartiet.se/var-politik/politik-a-o/bostad/samhallsplanering",
    "content": "Samhällsplanering\n\nEn klar majoritet av Sveriges 290 kommuner säger att de har för få bostäder. På landsbygden är det ofta särskilt svårt att bygga nytt. Det gör att klyftorna mellan stad och land riskerar att växa ytterligare.\n\nCenterpartiet vill:\n\nFörenkla värderingsreglerna för bostadsbyggande\n\nPå dessa orter på landsbygden vågar få privata bostadsföretag bygga. Och det ställer stora krav på de kommunala bostadsbolagen att hantera de regler som gäller.\n\nFör att göra det lättare att möta behovet av bostäder i hela landet vill vi se över reglerna. Bland annat så att bostadsbolagen kan värdera hela sitt bostadsbestånd vid en förtätning. På så vis påverkar inte det enskilda byggprojektet helheten på samma sätt. Dessutom borde man ha möjlighet att skriva av investeringen snabbare i stället för att skriva ner värdet. Vi vill också att Boverket ska bli bättre på att hjälpa kommunerna att tolka reglerna så man kan undvika att bryta mot den EU-lagstiftning som är bakgrunden till nedskrivningsreglerna.\n\nI städer och tätorter finns så kallade detaljplaner. Det betyder att man har detaljerade kartor över hur marken får användas. Men utanför tätorterna finns sällan detaljplaner. För att öka möjligheterna att bygga nya bostäder på landsbygden vill vi att byggreglerna underlättas kraftigt, till exempel genom att det blir lättare att få tillstånd att bygga utifrån de mer övergripande översiktsplanerna."
  },
  {
    "url": "https://www.centerpartiet.se/var-politik/politik-a-o/bostad/strandskydd",
    "content": "Strandskydd\n\nVi vill att det ska finnas bra möjligheter att bygga, leva och bo i hela Sverige. Därför vill vi långsiktigt avskaffa det generella strandskyddet. Det ska ersättas med ett kommunaliserat ansvar för att peka ut särskilt skyddsvärda områden, utan att länsstyrelserna ska kunna blockera möjligheterna till utveckling på landsbygden.\n\nCenterpartiet vill:\n\nEtt förbättrat strandskydd\n\nDe senaste åren har Centerpartiet arbetat hårt och framgångsrikt med att ta fram en reform som förändrar strandskyddet i grunden. Detta eftersom vi är ett parti som alltid står upp för rättvisa villkor för människor och företag i hela landet och inte enbart de mer tätbefolkade regionerna.\n\nVi vill komma bort från de fullständigt orimliga regler från 1975, som har gjort det omöjligt att bygga och bo vid små bäckar, sjöar och vattendrag. Det leder till att människor får mer makt över sin vardag och gör det enklare att kunna utveckla verksamheter och leva på våra gles- och landsbygder.\n\nSamtidigt som det blir lättare att bygga i stora delar av landet så vill vi att allmänhetens tillgång till stränder säkras. Fri passage ska råda närmast stranden där människor och djur ska kunna passera, något som alltid funnits med i lagstiftningen.\n\nFör oss är det en självklarhet att värna allemansrätten och goda förutsättningar för djur- och växtliv. Men även inom högexploaterade områden kan det finnas avgränsade områden som inte är särskilt bebyggda och som därmed inte ska omfattas av några skärpningar.\n\nVi tycker också att ett antal öar i skärgården, med många permanentboende, inte ska drabbas av nya regler gällande strandskyddet som minskar möjligheten att bygga.\n\nFör Centerpartiet är visionen alltid en strandskyddslagstiftning som utgår från kommunens och medborgarnas makt att kunna avgöra lokalt vad som är skyddsvärd natur, och vad som ska kunna tas i anspråk för bebyggelse och utveckling.\n\nDet är vår grundläggande uppfattning att sådana beslut bäst tas lokalt av de som berörs, utan inflytande och påverkan från centrala myndigheter och länsstyrelserna."
  },
  {
    "url": "https://www.centerpartiet.se/var-politik/politik-a-o/it-och-mobiltelefoni/it-och-bredband",
    "content": "IT och Bredband\n\nDen digitala infrastrukturen är nödvändig för att det ska gå att arbeta och bo i hela landet. För oss är fiber och snabb internetuppkoppling ett transportslag, precis som järnväg, sjöfart, bilar och flyg. Vi vill att det ska avspegla sig i de resurser staten lägger på nyinvesteringar och underhåll, och att digitalisering på så sätt blir en större del av infrastrukturpolitiken.\n\nCenterpartiet vill:\n\nBygg ut bredband och fiber i hela landet\n\nSverige ligger ur ett EU-perspektiv långt fram i bredbandsutbyggnaden, men fortfarande finns en digital klyfta mellan stad och land. Digitaliseringen av hela landet är viktig, bland annat för jord- och skogsbruk, transportsektorn och hela logistikbranschen. Detsamma gäller möjligheten till distansundervisning, digitala vårdtjänster samt hemmaarbete. Alltfler välfärdsaktörer vill också utveckla digitala tjänster som komplement till traditionella tjänster.\n\nFör att digitaliseringen av hela Sverige ska ta ytterligare fart krävs utbyggnad av fiber och bredband. Då behövs kreativa lösningar, som exempelvis samförläggning av bredbandsinfrastruktur med annan infrastruktur, och tydligare krav på myndigheter som Trafikverket och Svenska kraftnät.\n\nDet finns en överhängande risk att byråkrati och regler bromsar digitaliseringens möjligheter för nya tjänster, nya idéer och arbetstillfällen. Dessutom har offentlig sektor en mycket varierande grad av digitalisering, vilket påverkar möjligheterna till bättre service för medborgarna.\n\nDistansundervisning i skolor har i praktiken visat sig fungera, men det behövs tydligare former framåt. Att arbeta på distans fungerar för dem som har möjlighet, men bredband i hela landet är en förutsättning. Välfärdens möjligheter kan stärkas ytterligare genom ökad kapacitet och tillit till nätläkare, liksom med kraftiga satsningar på AI och ”remote sensing” inom sjukvården. När kulturevenemang digitaliserades blev de tillgängliga för många fler, exempelvis människor i glesbygd, äldre och många med funktionsvariationer.\n\nÖkade satsningar på självkörande eller halvautonoma bussar, tåg och tunnelbanor kan utveckla kollektivtrafiken. Drönarteknik kan användas för att förenkla transporter av lättare varor till folk som bor i glesbygdsområden. Digitaliseringens möjligheter och utmaningar har blivit spridda brett i befolkningen. Det gäller att ta vara på det och samtidigt garantera en säker, robust och tillgänglig digital infrastruktur i hela Sverige."
  },
  {
    "url": "https://www.centerpartiet.se/var-politik/politik-a-o/it-och-mobiltelefoni",
    "content": "IT och mobiltelefoni\n\nSverige är ett av de länder i världen som har bäst mobiltäckning. Vi vill att den ska bli ännu bättre.\n\nCenterpartiet vill:\n\nIT - det femte transportslaget\n\nVi vill att alla hushåll och arbetsplatser där efterfrågan finns, ska vara uppkopplade senast 2025. För att digitaliseringen av hela Sverige ska ta ytterligare fart, krävs utbyggnad av fiber och annan modern kommunikationsteknik i hela landet.\n\nVi vill att IT, informationsteknologi, räknas som det femte transportslaget, tillsammans med väg, järnväg, sjöfart och flyg. Det innebär att när man diskuterar och fattar beslut om transportinfrastruktur, ska även IT vara en naturlig del."
  },
  {
    "url": "https://www.centerpartiet.se/var-politik/politik-a-o/it-och-mobiltelefoni/mobiltackning",
    "content": "Mobiltäckning\n\nEn bra mobiltäckning behöver finnas i hela landet, inte minst är det viktigt för en levande landsbygd där man kan bo och arbeta. Många upplever i dag att täckningen är dålig, trots att problemen varit kända under många år. På många platser har också kopparnäten, det vill säga telefon och bredband via telefonjacket, monterats ned innan det finns ett alternativ som fungerar. Det är allvarligt. För oss är bättre mobiltäckning därför en prioriterad fråga, och utbyggnad av samhällsmaster är en konkret åtgärd vi driver.\n\nCenterpartiet vill att:\n\nStaten måste bidra för fungerande mobiltelefoni i hela landet\n\nAtt bygga fler master och förbättra täckningen är något som marknaden inte gör där det saknas kunder. Därför måste staten i dessa fall bidra på olika sätt.\n\nVi vill att staten – likt en del andra länder, till exempel Norge – satsar på så kallade samhällsmaster. Med samhällsmaster avses mobilmaster som är, helt eller delvis, offentligt finansierade i områden där det saknas kommersiella förutsättningar för operatörer att bygga mobilmaster. En sådan mast byggs ofta i samverkan mellan kommun, region och stat.\n\nGenom att förenkla regelverket för byggnation av samhällsmaster och genom ett långsiktigt planerade från staten, med ekonomiskt stöd, kan täckningen bli bättre i områden som inte är intressanta för marknaden.\n\nVi vill också att mobiloperatörerna inte ska montera ner sina kopparnät utan att ett fullgott alternativ finns på plats. Här har Telia ett särskilt ansvar, givet det statliga delägandet.\n\nEtt annat sätt att förbättra mobiltäckningen är att använda Post- och telestyrelsens (PTS) auktioner av frekvenser. När PTS auktionerar ut nya frekvenser som är attraktiva för mobiloperatörerna så vill vi att det ingår i avtalet att den som vinner auktionen också ska investera i mobilmaster i glesbygd så att täckningen förbättras.\n\nDet ska bli mer attraktivt att ta tåget. Alla ska kunna vara en del av klimatomställningen genom smarta val i vardagen. Bättre mobiltäckning på tågen är också en fråga om att kunna bo, leva och driva företag i hela landet.\n\nI dag har bara 50–60 procent av de trafikerade järnvägssträckorna god mobiluppkoppling, enligt Post- och Telestyrelsen. Samtidigt finns ett mobiltelesystem på plats längst järnvägen, som används för att lokförarna ska kunna kommunicera med trafikledningen. Vi vill att Trafikverket tillsammans med mobiloperatörerna öppnar upp och låter mobiloperatörerna använda den digitala infrastruktur som redan finns på plats. På så sätt skulle mobiltäckningen kunna förstärkas kraftigt."
  },
  {
    "url": "https://www.centerpartiet.se/var-politik/politik-a-o/ekonomi-och-skatter/regionala-skattebaser",
    "content": "Regionala skattebaser\n\nPå samma sätt som att det är självklart att människor i stor utsträckning ska få behålla frukterna av sitt eget arbete bör regioner få behålla delar av det värde de producerar. Vi vill att delar av de ekonomiska värden som skapas från till exempel exploatering av naturresurser ska regionaliseras.\n\nCenterpartiet vill:\n\nAtt ett antal skatter ska kunna regionaliseras, som till exempel fastighetsskatten på elproducernde fastigheter\n\nAtt det ska löna sig för kommuner och regioner att förbättra sitt företagsklimat och göra viktiga investeringar\n\nMed ett ökat inslag av regionala skattebaser skulle bilden av vilka regioner som bidrar respektive får bidrag ändras. Då skulle det bli tydligt vilka stora ekonomiska värden som i dag produceras i många av Sveriges kommuner och regioner, men som beskattas nationellt.\n\nTrots att den statliga fastighetsskatten slopats finns det fortfarande fastigheter där statlig skatt behöver tas ut. Vi vill att fler delar av den skatten ska bli regional och att pengarna i större utsträckning än i dag borde stanna kvar i de regioner där den betalas in. Så ser det ut i flera andra länder.\n\nDet måste löna sig för kommuner och regioner att förbättra sitt företagsklimat, göra produktiva investeringar och upplåta mark åt viktig infrastruktur och produktion. Skattepolitiken ska användas som redskap för tillväxtskapande i hela landet."
  },
  {
    "url": "https://www.centerpartiet.se/var-politik/politik-a-o/ekonomi-och-skatter",
    "content": "Ekonomi och skatter\n\nSverige har fantastiska förutsättningar. Vi är ett land vars framgång bygger på handel med hela världen, kreativitet och hårt arbete. Svensk ekonomi går bra och vårt välstånd växer. Men alla får inte samma chans.\n\nCenterpartiet vill:\n\nFör fler småföretag och jobb i hela landet\n\nSverige är ett av världens bästa länder. Men många delar av vårt land saknar de förutsättningar som krävs för att småföretagandet och jobbskapandet ska blomstra. På för många platser runt om i landet är skatten hög och servicen låg, tillsammans med andra problem som försvårar för småföretag. Därför behövs reformer.\n\nKostnaderna måste sänkas för att anställa de som är nya och oprövade på arbetsmarknaden. Det behöver bli billigare för nya småföretag att börja anställa och skapa jobb. Skattesystemet behöver förenklas. Vi vill se lägre skatter på arbete och i stället högre skatter på miljöutsläpp.\n\nKlyvningen av svensk ekonomi finns inte bara på arbetsmarknaden utan även inom Sverige, mellan människor och mellan platser. Det finns orter som det har gått väldigt bra för, och orter som har ställts utanför. Både på landsbygden och i städerna. Det behövs en bred palett av åtgärder för att lyfta de platser som hamnat efter, där en av de viktigaste åtgärderna är att sänka skatten på jobb och företagande.\n\nVi jobbar för en omfattande så kallad grön skatteväxling. Skatten på utsläpp höjs genom att den som förorenar betalar. De pengarna används till att sänka skatten på arbete och företagande. Det gröna avdraget som infördes på initiativ av Centerpartiet under 2021 har gjort det enklare att installera grön teknik hemma, något som är helt nödvändigt för klimatet.\n\nLägre skatter ökar människors självbestämmande och gör det mer lönsamt att driva företag och arbeta. På sikt stärker det därmed även hela landets ekonomi. Vi arbetar därför för att genomföra breda skattesänkningar som främst riktar sig till dem med de allra lägsta inkomsterna."
  },
  {
    "url": "https://www.centerpartiet.se/var-politik/politik-a-o/ekonomi-och-skatter/det-personliga-agandet-i-foretag",
    "content": "Det personliga ägandet i företag\n\nVi tror att människor drivs av att skapa och förvalta något som kan lämnas vidare till nästa generation. Därför måste det bli enklare regler kring det personliga ägandet i företag. På samma sätt tycker vi att det ska vara lättare att bli delägare i det företag där du jobbar.\n\nCenterpartiet vill:\n\nVi menar att skattesystemet måste gynna det personliga, direkta, arbetande, aktiva ägandet, som har starka positiva effekter för samhället. Det får inte vara mindre lönsamt än andra typer av ägande. Därför måste det personliga, direkta och arbetande ägandets villkor förbättras genom lägre beskattning på delägarskap, så kallade personaloptioner. På så sätt tror vi att drivkraften för att äga och driva företag ökar.\n\nNär ett företag är nystartat saknar det ofta möjlighet att erbjuda nyckelmedarbetare konkurrenskraftiga löner. Ett sätt att ändå locka till sig nödvändig kompetens är att i stället erbjuda delägarskap i företaget. I dag beskattas dock sådana erbjudanden, i form av så kallade personaloptioner, högt. Centerpartiet har genom Januariavtalet varit pådrivande för att systemet ska reformeras, och vi vill att regelverket ska utvidgas ytterligare så att det blir enklare att använda och kan komma fler till del."
  },
  {
    "url": "https://www.centerpartiet.se/var-politik/politik-a-o/ekonomi-och-skatter/ekonomisk-politik",
    "content": "Ekonomisk politik\n\nSverige behöver fler jobb, fler företag och en hållbar tillväxt i hela landet. Då krävs att Sverige har ordnade statsfinanser, att skatterna på jobb sänks och att regelkrånglet minskar.\n\nCenterpartiet vill:\n\nDet behövs fler jobb i Sverige\n\nArbetslösheten är för hög och utanförskapet för stort. Därför behöver vi göra mer för att få den tillväxt och de jobb vi vill se. Många platser i Sverige har inte tagit tillräcklig del av tillväxt och jobbskapande. Därför är det dags att vända flera decennier av hög ungdomsarbetslöshet, där generationer fått en tuff start på en arbetsmarknad med stängda dörrar. Långtidsarbetslösheten måste brytas, förortens och landsbygdens villkor måste förbättras. Det finns mycket kvar att göra."
  },
  {
    "url": "https://www.centerpartiet.se/var-politik/politik-a-o/ekonomi-och-skatter/gron-skattevaxling",
    "content": "Grön skatteväxling\n\nGrön skatteväxling är bra för både miljön och ekonomin. Högre skatter på det som påverkar miljön negativt gör att vi kan sänka skatten på jobb, företagande och investeringar. På så sätt gör vi det lättare för svenska företag att bidra till ekonomisk tillväxt och sysselsättning, samtidigt som utsläpp och miljöpåverkan minskar när förorenaren får betala utsläppskostnaden.\n\nCenterpartiet vill:\n\nSverige har ett högt skattetryck på en rad utsläpp, vilket bidragit till att minska dess miljö- och klimatpåverkan, men ändå en låg andel miljöskatter i förhållande till de totala skatterna som tas ut. Det finns fortfarande utrymme att höja miljöskatterna på utsläpp och resursförbrukning, om vi samtidigt sänker skatterna på arbete och företag.\n\nUtsläppen från transportsektorn står för en tredjedel av våra nationella utsläpp. Även om elbilsförsäljningen ökar går omställningen av sektorn för långsamt. Vi vill därför behålla miljöbonusen på maximalt 70 000 kronor för miljöbilar, samtidigt som utbyggnaden av laddstolpar snabbas på.\n\nVi vill också premiera dem som tankar sina lastbilar med biobränsle och införa en bonus till dem. För att minska utsläppen och göra det dyrare att smutsa ner, vill vi till exempel minska undantagen från beskattning och fossila bränslen i industrin.\n\nI regeringsställning 2006–2014 bidrog Centerpartiet till att skatten på arbete sänktes påtagligt, via bland annat jobbskatteavdrag och sänkta arbetsgivaravgifter. Samtidigt höjdes miljöskatterna och andra skatter, såsom fordonsskatten, miljödifferentierades.\n\nSedan 2019 har vi fortsatt arbetet med att höja skatten på förorening samtidigt som skatterna sänkts framför allt för dem med lägre inkomster. Skattebördan på arbete har de senaste 15 åren minskat samtidigt som skattebördan på föroreningar har ökat. Detta arbete vill vi fortsätta."
  },
  {
    "url": "https://www.centerpartiet.se/var-politik/politik-a-o/ekonomi-och-skatter/inkomstskatt",
    "content": "Inkomstskatt\n\nSkatter behövs för att finansiera vår gemensamma välfärd, men ska tas ut med måtta. Människor ska få bestämma mer över de pengar de själva arbetat ihop. Därför vill vi sänka skatterna på arbete och företagande. Lägre skatter ökar människors självbestämmande och gör det mer lönsamt att driva företag och arbeta. På sikt stärker det därmed hela landets ekonomi och ökar resurserna till välfärden genom att fler jobbar.\n\nCenterpartiet vill:\n\nLägre skatter ger ökat självbestämmande och en starkare ekonomi\n\nI Sverige är skatterna på arbete och företagande höga ur ett internationellt perspektiv. Det gör Sverige mindre attraktivt för såväl inhemsk som utländsk högutbildad arbetskraft och minskar viljan att utbilda och vidareutbilda sig.\n\nVi vill sänka skatten för dem som tjänar allra minst. Därför vill vi genomföra en bred skattesänkning som främst riktar sig till de med de allra lägsta inkomsterna, både för den som jobbar och den som är pensionär. De familjer som har det svårt att få hushållsbudgeten att gå ihop måste få behålla mer av lönen varje månad.\n\nI regeringsställning och i opposition har vi medverkat till att sänka skatten för pensionärer fem gånger och inom ramen för Januariavtalet (2019–2021) har vi sänkt den ytterligare. Skattesänkningar för pensionärer ska riktas mot de med lägst pensioner samtidigt som det är viktigt med höjd garantipension för de pensionärer som har det allra sämst ställt ekonomiskt.\n\nMånga människor på landsbygden betalar högre kommunalskatt än genomsnittet. Samtidigt är deras tillgång till service och välfärd lägre än genomsnittet. Det utgör, om skillnaderna är för stora, en uppenbar orättvisa.\n\nTack vare Centerpartiet finns det sedan 2020 ett särskilt skatteavdrag på inkomstskatten för de som bor i vissa landsbygdskommuner. Totalt berör det närmare en miljon svenskar. Dessa landsbygdsbor har rätt till en skattereduktion om 1 675 kronor per år att räkna av mot kommunal inkomstskatt. Det är ett viktigt första steg mot att sluta den orättvisa skatteklyfta som finns på landsbygden.\n\nDet finns två olika sorters skatter för den som har en inkomst. Den kommunala skatten betalas av alla. Sedan finns det statlig inkomstskatt. Den betalas av de som har löner över drygt 44-46 000 kronor i månaden, exempelvis många lärare. För att fler människor ska få ha mer pengar i plånboken, vill vi höja gränsen för när man börjar betala statlig inkomstskatt.\n\nEn av de största utmaningarna på svensk arbetsmarknad är att allt fler kommer att behöva arbeta allt längre. Forskning visar att om Sverige ska klara att ha pengar till välfärden framöver, så behöver fler äldre som vill, kan och får arbeta längre.\n\nEftersom de äldre i allmänhet får en allt bättre hälsa, är detta en rimlig målsättning. Om man är äldre och har kvar både förmågan och lusten att arbeta, tycker vi att man ska belönas. För personer som arbetar efter att de fyllt 65 år införde Alliansregeringen ett förstärkt jobbskatteavdrag. Utvärderingar av reformen visar att sannolikheten att arbeta för de berörda grupperna ökat. När fler personer arbetar fler timmar förstärks den svenska ekonomin långsiktigt."
  },
  {
    "url": "https://www.centerpartiet.se/var-politik/politik-a-o/ekonomi-och-skatter/kommunalt-skatteutjamningssystem",
    "content": "Kommunalt skatteutjämningssystem\n\nOavsett var i landet du bor ska du ha rätt att få samma stöd och service. Därför finns ett utjämningssystem som ska se till att det blir mer rättvist. Det ska inte spela någon roll om en kommun är liten eller stor, eller om många flyttar därifrån. Vi vill att människor ska kunna bo och leva i hela Sverige. Därför är frågan om ett rättvist, kommunalt utjämningssystem viktig för oss.\n\nCenterpartiet vill:\n\nFör att människor ska kunna bo och leva i hela landet\n\nSkatteutjämningssystemet är viktigt för att upprätthålla likvärdighet i hela landet. Samtidigt ser vi betydande brister i dagens system. Många kommuner i Sverige har det i dag svårt ekonomiskt, med en åldrande befolkning, stora avstånd, sviktande skatteunderlag och hög kommunalskatt. Därför behövs ett mer rättvist utjämningssystem.\n\nStora delar av skatteutjämningen går i dag till tillväxtkommuner, som i grunden har goda förutsättningar för en stark ekonomi. Därför finns behov av att se över systemet.\n\nVi vill se ett skatteutjämningssystem som dels utgår från en garanterad servicenivå i hela landet. Dels behöver systemet vara utformat så att det skapar incitament för företagande, jobb och tillväxt. Det måste löna sig för en kommun som gör reformer för att stärka företagsamhet och jobbskapande, snarare än att frånta kommuner deras ansvar för sin ekonomiska politik.\n\nFör många av landets glest befolkade kommuner är det dock uppenbart att det finns strukturella förutsättningar som gör det svårt att klara behovet av kommunal service utan ett system för skatteutjämning.\n\nDärför bör gleshet i högre grad beaktas inom ramen för utjämningssystemet.\n\nLänge har vi sett hur regeringar har använt sig av en allt rikare flora av riktade statsbidrag. Detta urholkar i grunden det kommunala självstyret. Eftersom de riktade statsbidragen också måste sökas skapar det svårigheter för små kommuner med begränsade förvaltningsresurser att söka dessa bidrag.\n\nVi anser därför att statsbidrag som regel bör vara generella.\n\nHösten 2020 fick Centerpartiet stöd av en majoritet i riksdagen som nu uppmanar regeringen att tillsätta en utredning för att reformera skatteutjämningssystemet."
  },
  {
    "url": "https://www.centerpartiet.se/var-politik/politik-a-o/ekonomi-och-skatter/moms",
    "content": "Moms\n\nNär du köper en vara eller tjänst betalar du moms. Moms är en typ av skatt som är inkluderad i priset och som kan vara olika hög. Genom att införa en låg moms på tjänster blir det enklare för företagarna och billigare för dig som konsument. Vi är stolta över att ha drivit igenom lägre moms på restaurang och cateringtjänster. Det har inneburit både fler jobb och lägre priser. För oss är det självklart att fortsätta jobba för att det ska vara låg moms på tjänster. Det gynnar hela samhället.\n\nCenterpartiet vill:\n\nHela momsregelsystemet behövs ses över\n\nGenom att införa en lägre moms på vissa tjänster förenklar vi vardagen för företagarna i dessa branscher och höjer lönsamheten. Samtidigt ger vi människor möjlighet att köpa dessa tjänster till lägre priser. På så sätt ökar efterfrågan. Det i sin tur innebär goda förutsättningar för företagen att nyanställa.\n\nMomsen står för mer än en femtedel av de totala skatteintäkterna varje år. Det svenska systemet är komplicerat samtidigt som företag också måste hantera internationella regelverk, något som ytterligare spär på den administrativa bördan.\n\nHur Sverige kan och bör hantera momssystemet är en återkommande följetång. I närtid har ett antal frågor aktualiserats som pekar på behov av en större översyn av mervärdesskattesystemet (momssystemet). Exempelvis skärptes reglerna om moms på vårdtjänster efter en domstolstolkning av EU-regler. Samtidigt fortsätter Finland att tillämpa samma undantag som Sverige tidigare gjorde.\n\nEtt annat problem är att momsreglerna gör att fastighetsägare hellre kan låta sina lokaler stå tomma än hyra ut lokalerna till momsundantagna verksamheter som idrottsföreningar. Så kan vi inte ha det. Därför vill vi ha en översyn av hela momsregelverket.\n\nGår du på en konsert eller tillställning där musik spelas är momsen på din biljett sex procent. Förutom om det är ett dansband som spelar – då ökar momsen kraftigt till 25 procent, eftersom det oftast förekommer dans. Det tycker vi är orimligt och vi vill att den orättvisa dansbandsmomsen avskaffas i Sverige."
  },
  {
    "url": "https://www.centerpartiet.se/var-politik/politik-a-o/ekonomi-och-skatter/ordning-och-reda-i-statsfinanserna",
    "content": "Ordning och reda i statsfinanserna\n\nSveriges finanspolitiska ramverk, med den ordnade och strama budgetprocessen, har tjänat Sverige väl och har länge varit en garant för ekonomisk stabilitet. Men under de senaste åren har respekten för det finanspolitiska ramverket urholkats. För att Sverige ska stå starkt rustat inför framtiden behövs återigen ordning och reda i statsfinanserna.\n\nCenterpartiet vill:\n\nFör att stå rustade inför framtida kriser är det viktigt att politiken inte urholkar respekten för det finanspolitiska ramverket, utan värnar det system som bygger Sveriges ekonomi stark.\n\nRegering och riksdag måste kunna agera fort när kriser kräver det, men det är samtidigt avgörande att den möjligheten inte missbrukas. Tyvärr har grunderna för våra starka offentliga finanser utmanats på senare år – genom ofinansierade utskottsinitiativ, otaliga extra, om än i många fall nödvändiga, ändringsbudgetar och stegvisa praxisförskjutningar.\n\nVi behöver ställar högre krav på hur och när extra ändringsbudgetar och budgetpåverkande utskottsinitiativ ska få användas, för att se till att dessa används sparsamt och endast för utgifter som är akuta.\n\nUtgiftstaket finns på plats för att främja en återhållsamhet med statens utgifter och motverka en ohållbar ökningstakt. Efter 1990-talskrisen bidrog taket till att sänka de statliga utgifterna mot en mer hållbar nivå, men sedan dess har det tyvärr förlorat mycket av sin styrande roll. Därför vill vi nu stärka utgiftstaket så att det återigen kan bli styrande för budgetprocessen.\n\nEn opartisk granskning av hur det finanspolitiska ramverket efterlevs är en förutsättning för att ramverket upprätthålls över tid. Här har finanspolitiska rådet i dag en viktig roll. För att se till att rätt verktyg finns på plats vill vi att det ska göras en översyn av rådets direktiv och befogenheter, särskilt när det gäller möjligheterna att utkräva ansvar när ramverket inte följs."
  },
  {
    "url": "https://www.centerpartiet.se/var-politik/politik-a-o/jamstalldhet/ekonomisk-jamstalldhet",
    "content": "Ekonomisk jämställdhet\n\nPengar är makt. Men vare sig det gäller löner eller ägande av aktier, bolag, fastigheter, mark och skog hamnar kvinnor på efterkälken. Det vill vi ändra på. Kvinnors ekonomiska självbestämmande och egenmakt behöver stärkas.\n\nCenterpartiet vill:\n\nStärk kvinnors självbestämmande och egenmakt\n\nEn jämställd, enkel och tydlig föräldraförsäkring Fortfarande tas närmare 70 procent av föräldraledigheten ut av mammor. Den leder till negativa konsekvenser för såväl enskilda individer som för samhället i stort. Vi vill att föräldraförsäkringen ska vara anpassad till vårt moderna samhälle samt premiera ett jämställt uttag av föräldradagar. Det vill vi bl.a. göra genom att införa en kraftigt förstärkt jämställdhetsbonus, förändra reglerna så att 80 procent av föräldraledigheten ska tas ut innan barnet har fyllt tre år och avskaffa den så kallade snabbhetspremien.\n\nLika lön för likvärdigt arbete ska gälla. Vi behöver därför synliggöra och åtgärda strukturella löneskillnader. Vi vill att regeringen utreder nya sätt för att minska lönegapet mellan kvinnor och män och att offentlig sektor går i bräschen för jämställda löner.Vi vill uppvärdera statusen på kvinnodominerade yrken och förbättra arbetsvillkoren inom offentlig sektor, bland annat genom karriärtjänster och rätt till kompetensutveckling. Centerpartiet har länge drivit på för en trygg och flexibel arbetsrätt. Moderniseringen av arbetsmarknaden och reformering av arbetsrätten som nu genomförs medför att heltid blir norm, för att också undvika att inhyrning av personal blir permanent. Ökad möjlighet att få jobb i växande företag och samtidigt att utbilda sig genom hela livet innebär fler chanser till karriärbyte. Det kan bidra till att motverka könsuppdelningen på arbetsmarknaden.\n\nVi tycker att det viktigt att en mår bra, både på jobbet och av jobbet. Vi vill också sätta ett offentligt mål om att det ska vara maximalt 25 medarbetare per chef i vård och omsorg. Vi behöver också stärka fokus på förebyggande insatser så att färre människor behöver hamna i sjukskrivningar och vill särskilt belysa jämställdhetsaspekten av sjukskrivningarna.\n\nAtt alla ska ha möjlighet att starta och driva företag borde vara en självklarhet. Här finns mycket att göra, både från politiskt håll och när det gäller att krossa glastak i näringslivet. Vi vill göra det enklare att starta och driva företag genom regelförenkling. Det kommer inte minst att gynna småföretag och då särskilt inom besöks- och servicenäringen, där många kvinnor är företagare.\n\nVi vill också att statens insatser för företagande i form av riskkapital, rådgivning och stöd ska fördelas jämnt mellan kvinnor och män och därför vill vi se en genomlysning av hur det statliga riskkapitalet fördelas. Samtidigt vill vi satsa på finansiering av nätverk för företagande kvinnor och återinrätta resurscentrum för kvinnor, Winnet.\n\nEtt långsiktigt, hållbart och jämställt pensionssystem Dessvärre ser vi att kvinnor fortfarande har betydligt lägre pensioner än männen. Orsaken till detta är inte pensionssystemet, utan skillnaden mellan mäns och kvinnors pensioner har sin grund i arbetslivet. Att kvinnor deltidsarbetar mer och tjänar mindre per arbetad timme har stor betydelse för pensionen. Centerpartiet vill se ett rättvist pensionssystem som garanterar alla en ekonomisk trygghet på äldre dar och stärker den ekonomiska jämställdheten."
  },
  {
    "url": "https://www.centerpartiet.se/var-politik/politik-a-o/jamstalldhet",
    "content": "Centerpartiet är ett liberalt och feministiskt parti. Det innebär att vi står upp för alla människors rätt att få vara den en är, oavsett kön.\n\nCenterpartiet vill:\n\nVi vill se ett jämställt samhälle fritt från diskriminering\n\nDet finns de som påstår att jämställdheten har gått för långt. Men den farligaste platsen för en kvinna att vistas på är fortfarande hemmet. Kvinnor tjänar fortfarande mindre än män och vården saknar kunskap och behandling av sjukdomar som drabbar kvinnor. Det behöver vi förändra.\n\nMäns våld mot kvinnor är ett akut och brett samhällsproblem. Våldet finns i alla åldrar, alla samhällsklasser och bostadsområden. Det måste få ett stopp. Centerpartiet har genom åren genomfört straffskärpningar för sexual- och kvinnofridsbrott och resurser har tillförts rättsväsendet och kvinnojourer runt om i landet. Vi vill att fler kvinnor ska våga lämna en våldsam relation och att män som mördar och misshandlar ska gripas, lagföras och dömas till långa fängelsestraff.\n\nAtt föda barn ska inte stå i vägen för karriären och föräldraskap ska inte vara en ekonomisk fälla för kvinnor. Därför vill vi reformera föräldraförsäkringen för en mer jämställd, enkel och tydlig föräldraförsäkring anpassad till vårt moderna samhälle och arbetsliv. Vi vill också uppvärdera statusen på kvinnodominerade yrken och förbättra arbetsvillkoren inom offentlig sektor. Även kvinnors företagande behöver främjas, med trygghetssystem anpassade till företagares villkor och en mer jämställd fördelning av det offentliga riskkapitalet.\n\nDen ojämställda vården är ett av våra stora samhällsproblem. Din hälsa, din möjlighet att överleva svår sjukdom eller få behandling ska inte bero på vilket kön du har. Studier visar att det finns skillnader mellan den vård som kvinnor och män får. Kvinnor underbehandlas jämfört med män vid hjärtsjukdom, stroke, diabetes och benskörhet och det saknas kunskap om sjukdomar som främst drabbar kvinnor. För en jämställd vård och omsorg vill vi stärka vårdutbildningarna, satsa på forskning och följa upp könsskillnaderna i vården årligen. Vi vill också inrätta ett nationellt forskningsprogram som ska förbättra kunskapsläget om sjukdomstillstånd som drabbar kvinnor."
  },
  {
    "url": "https://www.centerpartiet.se/var-politik/politik-a-o/jamstalldhet/metoo",
    "content": "#Metoo\n\nTjejer och kvinnor har alltid blivit utsatta för sexuella trakasserier och sexuella övergrepp. Sedan en tid tillbaka har det genom #metoo-debatten uppmärksammats mer än tidigare. Vi vill underlätta arbetet med att förändra attityder och ge ökade resurser till information och stöd, samt skärpa straffen för den som begår ett sexualbrott.\n\nCenterpartiet vill:\n\nSverige ska vara tryggt, för alla\n\nVi har presenterat en rad förslag för att möta dessa brott och övergrepp. Bland annat vill vi att skolorna ger eleverna bra sex- och samlevnadsundervisning. Vi vill också till exempel höja straffen för samtliga våldtäktsbrott, och att det ska bli enklare att säga upp personal som begår sexuella övergrepp eller trakasserar sina kollegor."
  },
  {
    "url": "https://www.centerpartiet.se/var-politik/politik-a-o/jamstalldhet/abort",
    "content": "Abort\n\nAtt bestämma över sin egen kropp är en mänsklig rättighet. Därför är det självklart att kvinnor ska ha möjlighet till fri och säker abort. Vi står bakom den svenska abortlagstiftningen och vill skydda den i grundlagen.\n\nCenterpartiet vill:\n\nSkydda aborträtten i grundlagen\n\nVi står bakom den svenska abortlagstiftningen som säger att kvinnor har rätt att göra abort till och med den artonde graviditetsveckan. Men abortlagstiftningen kan inte tas för given. Därför vill vi att rätten för reproduktiv hälsa skrivs in i Sveriges grundlag. Genom att grundlagsskydda aborträtten stärker vi kvinnors rätt till sina egna kroppar ytterligare.\n\nKvinnan som gör abort ska alltid erbjudas stödsamtal. Aborter kan vara jobbiga att gå igenom. Därför är det viktigt att sträva efter att minska antalet aborter. Det gör man bäst genom rådgivning och subventionerade preventivmedel, inte genom att försvåra för kvinnor att göra abort.\n\nRunt om i världen genomförs över tjugo miljoner olagliga aborter varje år. Ofta leder olagliga aborter till att kvinnan blir sjuk eller till och med dör. Det är därför viktigt att arbeta för rätten till abort i inom EU och i hela världen. Utländska kvinnor som kommer till Sverige ska ha samma rätt att göra abort som svenska kvinnor."
  },
  {
    "url": "https://www.centerpartiet.se/var-politik/politik-a-o/jamstalldhet/foraldraforsakring",
    "content": "Föräldraförsäkring\n\nFöräldraförsäkringen finns till för att föräldrar ska kunna kombinera föräldraskap med arbete, och vara med sina små barn den första tiden. Det är väldigt bra att föräldrar får förutsättningar att ge sina barn den allra bästa starten i livet genom att kunna knyta an under den första, viktiga tiden. Samtidigt ser vi att dagens föräldraförsäkring för med sig ett antal jämställdhetsproblem som vårt samhälle måste ta itu med.\n\nCenterpartiet vill:\n\nEn jämställd, enkel och tydlig föräldraförsäkring\n\nVi vill se en jämställd, enkel och tydlig föräldraförsäkring som är anpassad till vårt moderna samhälle och arbetsliv. Pappors uttag av föräldraledighet ökar men väldigt sakta. Det leder till negativa konsekvenser för såväl enskilda individer som för samhället i stort.\n\nCenterpartiet vill inte detaljstyra människors privatliv. Problemen med ojämställd fördelning av föräldraledigheten är dock ett typexempel på att vi som individer begränsas av omvärldens förväntningar på oss utifrån könstillhörighet.\n\nVi tycker att det behövs en diskussion om hur vi kan riva de strukturer som hindrar män från att utnyttja sin föräldraledighet och kvinnor att kombinera ett gott föräldraskap med ett gott arbetsliv.\n\nÖver 70 procent av föräldrapenningen på lägstanivån (för närvarande 180 kronor per dag) betalas ut till mammor. Vi vill därför att lägstanivådagarna bör fasas ut ur föräldraförsäkringen. I stället skulle exempelvis antalet SGI-dagar, alltså dagar för sjukpenningsgrundande inkomst, i föräldraförsäkringen kunna utökas. Det skulle leda till att antalet dagar begränsas något, samtidigt skulle samtliga dagar i föräldraförsäkringen ge full ersättning.\n\nSnabbhetspremien innebär att en förälder kan behålla samma nivå på ersättning som med första barnet, om kvinnan blir gravid på nytt innan det första barnet har uppnått ett år och nio månaders ålder. Detta har påverkat föräldrars familjeplanering mot tätare födslar. Det är problematiskt för kvinnors hälsa och vi vill därför att den ska avskaffas.\n\nFöräldraförsäkringen har i första hand till syfte att ge föräldrar utrymme för omvårdnad och anknytning till sina barn under de första levnadsåren. Vi vill förändra reglerna i föräldraförsäkringen så att 80 procent av föräldraledigheten ska tas ut innan barnet har fyllt tre år, för att inte kvinnor som tar ut den största delen av föräldraledigheten ska missgynnas på eller inte komma tillbaka till arbetsmarknaden.\n\nMöjligheten för båda föräldrar att ta ut dubbeldagar, det vill säga att båda föräldrarna är lediga med föräldrapenning samtidigt, är i dag begränsad till 30 dagar per förälder. Studier visar att dubbeldagarna har varit gynnsamma för jämställdhet, sammanhållning i familjen och även för kvinnors hälsa. Vi vill därför avskaffa denna begränsning."
  },
  {
    "url": "https://www.centerpartiet.se/var-politik/politik-a-o/jamstalldhet/hbtqi-fragor",
    "content": "HBTQI-FRÅGOR\n\nLösningen på världsproblemen är inte mindre kärlek. Vem du älskar är din ensak. Du ska ha samma rättigheter och få samma bemötande, oavsett vilken sexuell läggning du har.\n\nCenterpartiet vill:\n\nKampen mot diskriminering måste fortsätta\n\nFortfarande utsätts många HBTQI-personer för våld och hatbrott. Det är oacceptabelt.\n\nVi vill se kraftigt ökade resurser till rättsväsendet för att säkerställa att de som begår hatbrott döms för det. Det är också viktigt att vi i Sverige är tydliga mot andra länder i arbetet med att stärka HBTQI-personers rättigheter, och att vi motverkar diskriminering både här hemma och i andra länder.\n\nHBTQI-personer löper i dag större risk att drabbas av psykisk ohälsa. Ett starkt bidragande skäl är att de utsätts i större utsträckning för diskriminering och hatbrott. HBTQI-personer löper även större risk att dö i förtid – inte minst på grund av ökad förekomst av självmord i gruppen.\n\nFörutom ett aktivt arbete för att förebygga diskriminering och hatbrott, behöver kunskaperna om HBTQI-personers situation öka i vården.\n\nVi måste också göra det enklare för fler människor som lider av psykisk ohälsa generellt att få hjälp i tid.\n\nTranspersoners rättigheter och självbestämmande behöver stärkasCenterpartiet står bakom den nya könstillhörighetslagen som innebär ett större självbestämmande och erkännande för hbtqi-personers rättigheter. Lagförändringen är något Centerpartiet jobbat länge för att få igenom och det är ett stort och viktigt steg i rätten till självidentifikation. Men på sikt vill vi gå ännu längre för att göra det lättare för personer att byta juridiskt kön. Vi vill se en lagstiftning som helt bygger på individens självbestämmande utan onödiga administrativa hinder. Centerpartiet vill därför att fastställande av juridiskt kön ska kunna göras genom en enkel anmälan till Skatteverket, utan krav på prövning av Socialstyrelsen.\n\nVi behöver fortsätta ta steg framåt för att ge transpersoner möjligheten att leva det liv de vill leva och ge utrymme för förbättrad vård och behandling.\n\nFamiljer kan se olika ut och samhället måste anpassa sig efter det. Vi vill till exempel se en mer flexibel föräldraförsäkring och modernare adoptionsregler, samt tillåta altruistiskt surrogatmödraskap i Sverige.\n\nVi anser också att man behöver se över möjligheten att utvidga antalet vårdnadshavare ett barn kan ha till fler än två. Det kan handla om fall där fler än två vårdnadshavare skaffar barn tillsammans, exempelvis två samkönade par. Utgångspunkten när det gäller vårdnad om barn ska alltid vara att vårdnadshavarskapet är för barnets bästa. Vi tycker också att det är viktigt att exempelvis mödravårdscentraler har bra kompetens i bemötandet av HBTQI-familjer.\n\nVi ser det som positivt om fler mödravårdscentraler väljer att regnbågscertifiera sig."
  },
  {
    "url": "https://www.centerpartiet.se/var-politik/politik-a-o/jamstalldhet/kvotering",
    "content": "Kvotering\n\nVi vill inte använda kvotering. Kvotering innebär att en position på en arbetsplats reserveras för en speciell grupp, till exempel kvinnor. Vi tror att det är fel väg att gå.\n\nCenterpartiet vill:\n\nAtt lagstifta om kvotering blir som att förbjuda symptomen, inte sjukdomen i sig.\n\nSverige har en könssegregerad arbetsmarknad, där anställda i kvinnodominerade branscher har lägre löner och sämre möjligheter till karriär. Svenska ungdomars utbildnings- och yrkesval bidrar till att bevara orättvisa strukturer. Skolan i sig har inte skapat ojämställdheten, men kan vara en del av lösningen genom mer informerade val i skolan.\n\nLäs mer om jämställdhet här!"
  },
  {
    "url": "https://www.centerpartiet.se/var-politik/politik-a-o/vard-och-omsorg/jamstalld-vard",
    "content": "Jämställd vård\n\nSvensk sjukvård är i världsklass, men det finns tyvärr fortfarande stora könsskillnader. Vi måste se till att kvinnor och män får likvärdig vård, oavsett sjukdom. Vi vill stärka vårdutbildningarna, satsa på forskning och följa upp könsskillnaderna i vården årligen.\n\nCenterpartiet vill:\n\nGör Sverige till ett jämställt land – även när det gäller vården\n\nDen ojämställda vården är ett av våra stora samhällsproblem. Din hälsa, din möjlighet att överleva svår sjukdom eller få behandling ska inte bero på vilket kön du har.\n\nStudier visar att det finns skillnader mellan den vård som kvinnor och män får. Kvinnor underbehandlas jämfört med män vid hjärtsjukdom, stroke, diabetes och benskörhet. Män får dyrare mediciner och hjälpmedel som till exempel rullstolar. Information vid cancerbesked kan också skilja sig åt. Samhället måste därför göra mer för att vården ska bli jämställd och rättvis på riktigt.\n\nForskning på sjukdomar som främst drabbar kvinnor har dessutom ofta låg status och brist på medel. Det finns vanliga tillstånd som drabbar kvinnor som helt enkelt inte varit registrerade som en officiell diagnos, till exempel skador på bäckenbotten vilket drabbar så många som var tionde kvinna. Endometrios, är en annan sjukdom som många har svårt att få hjälp med. Ungefär 250 000 personer i Sverige har endometrios, varav ungefär hälften har besvär som i någon mån påverkar deras liv. Vi anser att hela vårdkedjan behöver rustas för att hitta och hjälpa patienter med endometrios i rätt tid och med adekvata insatser.\n\nDet eftersatta kunskapsläget hindrar utvecklingen av effektiva metoder. Därför vill vi inrätta ett nationellt forskningsprogram på tio år som ska förbättra kunskapsläget om sjukdomstillstånd som drabbar kvinnor och stärka förutsättningarna för jämställd vård och omsorg.\n\nRedan 2014 rekommenderade Myndigheten för vård- och omsorgsanalys att det bör utvecklas en nationell modell för att mäta och följa upp ojämlik vård. Staten behöver också utvärdera effekten av metoder som prövas för ökad jämlikhet.\n\nVi vill att en myndighet får ett permanent uppdrag att analysera ojämställdhet inom hälso- och sjukvården. Myndigheten bör även kartlägga och utvärdera pågående insatser."
  },
  {
    "url": "https://www.centerpartiet.se/var-politik/politik-a-o/vard-och-omsorg",
    "content": "Vård och omsorg\n\nOavsett var i landet du bor ska du ha tillgång till vård av hög kvalitet. Köerna i sjukvården måste kortas och det måste bli lättare att få tid hos en läkare när man är sjuk. Vårdpersonalens villkor måste bli bättre. Vi vill också att du som patient ska få ökade möjligheter att välja vård i hela landet.\n\nCenterpartiet vill:"
  },
  {
    "url": "https://www.centerpartiet.se/var-politik/politik-a-o/vard-och-omsorg/alkoholpolitik",
    "content": "Alkoholpolitik\n\nVi vill behålla Systembolaget eftersom det är positivt för folkhälsan och leder till färre sociala problem. Samtidigt måste tillgängligheten bli bättre runt om i landet, eftersom många platser saknar ett Systembolag eller ombud. Vi vill också göra det enklare för små bryggerier och dryckesproducenter att sälja sina varor på Systembolaget, och har länge drivit på för att göra gårdsförsäljning tillåtet.\n\nCenterpartiet vill:\n\nMinska både alkoholkonsumtionen och regelkrånglet\n\nFör att monopolet ska vara legitimt är det avgörande att det inte innebär fler begränsningar för individer, företag och lokaldemokrati än det som är nödvändigt för att uppnå syftet. Missbruk av Systembolagets marknadsmakt, onödigt regelkrångel eller en föråldrad och inkonsekvent lagstiftning riskerar att förvittra förtroendet för lagstiftningen och uppslutningen bakom monopolet. Därför vill vi till exempel ta bort kravet på matservering för att få servera alkohol. Vi vill också att åldersgränsen för att köpa alkohol ska vara identisk med myndighetsåldern, både på krogen och på Systembolaget.\n\nStärkt förebyggande arbete och bättre missbruksvårdVi behöver anpassa det förebyggande arbetet till dagens alkoholvanor i befolkningen och dagens förutsättningar för information och dialog. Med färre men vassare verktyg kan förebyggande insatser och tillsyn effektiveras så att färre människor hamnar i alkoholmissbruk.\n\nFör den som har fastnat i ett alkoholmissbruk måste det också finnas bra behandling att få. Då personer med missbruksproblem ofta lider av en sjukdom, tycker vi att det är sjukvården som ska ha ansvaret för missbruksvården.\n\nGör det enklare för små bryggerier och tillåt gårdsförsäljningMånga människor på landsbygden har i dag långt till närmaste systembolag eller ombud. Vi tycker därför att kommunerna ska få ett ökat inflytande över var det ska finnas systembolag. Vi tycker också att det ska bli enklare för lanthandlare att bli systembolagsombud, genom att det blir möjligt för dem att hålla eget lager med Systembolagets priser som lägsta pris.\n\nDet måste bli enklare för små bryggerier och andra hantverksmässiga dryckesproducenter att sälja sina varor på Systembolaget. Under de senaste åren har det skett en kraftig framväxt av lokala mikroproducenter. Centerpartiet har länge drivit frågan om att den som yrkesmässigt tillverkar alkoholdrycker, efter tillstånd, ska kunna sälja alkohol i begränsade mängder."
  },
  {
    "url": "https://www.centerpartiet.se/var-politik/politik-a-o/vard-och-omsorg/anhoriga",
    "content": "Anhöriga\n\nNästan var femte person i vuxen ålder – oftast en kvinna – vårdar, hjälper eller stödjer en närstående. Det behövs höjda ambitioner för stöd till alla landets anhörigvårdare.\n\nCenterpartiet vill:\n\nStöd till anhörigvårdare spelar roll både för den äldres omsorg och deras hälsa.\n\nEn bristande kommunikation mellan kommunerna och invånarna gör att många som är anhöriga till personer som får sjukvård, äldreomsorg eller insatser från socialtjänsten inte får det stöd man har rätt till. Risken för egen ohälsa ökar hos anhöriga som ger omfattande vård. Att inte klara av att både jobba, stödja tonårsbarnen och följa med en åttiårig pappa till läkaren skapar tidsbrist, stress, trötthet och skuldkänslor för många. Kvinnor svarar oftare för tillsyn, umgänge eller personlig omsorg. Ett bättre anhörigstöd är därför också en fråga om jämställdhet.\n\nVi vill se ett förbättrat och sammanhållet anhörigstöd och en ny nationell strategi för anhöriga som vårdar närstående äldre. Det handlar till exempel om anhörigutbildningar, möjligheten till en fast kontaktperson hos kommunen, möjligheter för dagverksamhet och hjälp med avlastning för anhörigvårdaren.\n\nKommunerna tillämpar socialtjänstlagens bestämmelse om stöd till anhörigvårdare på olika sätt och i varierande utsträckning. Siffror från Försäkringskassan visar att det är få som nyttjar den flexibilitet som finns i närståendepenningen. Utrikes födda får anhörigstöd i mindre utsträckning än inrikes födda, trots att de i högre grad är yngre och fortfarande kvar i arbetslivet. Vi vill se en utredning av en ny lag efter modell av lagen om ersättning för vård av barn (VAB) eller andra reformer som underlättar för anhörigvårdare.\n\nI Sverige uppskattas antalet personer under 65 år med demenssjukdom till omkring 9 000 personer. Många har minderåriga barn vars liv blir väldigt förändrat och svårt att förstå. Att säkerställa att anhöriga barn under 18 år erbjuds utbildningar, grupper och individuellt stöd över hela Sverige måste vara en prioriterad fråga. Regeringen bör se över hur alla barn och unga under 18 år med en förälder som får demens kan få lämpligt stöd oberoende av bostadskommun."
  },
  {
    "url": "https://www.centerpartiet.se/var-politik/politik-a-o/vard-och-omsorg/apotek",
    "content": "Apotek\n\nTack vare apoteksreformen har fler människor fått nära till sitt apotek och det går lättare att få tag på läkemedel även på kvällar och helger. Det är därför en viktig reform som vi vill värna och utveckla.\n\nCenterpartiet vill:\n\nApoteksreformen har förbättrat tillgängligheten\n\nApoteksreformen gav privata aktörer möjlighet att driva apotek och möjlighet för butiker att sälja receptfria läkemedel. Innan reformen var Sverige ett av få länder i världen där staten hade monopol på att driva apotek. Sverige var ett av de sämsta länderna i Europa gällande antal apotek per invånare. Öppettiderna hos apoteken var begränsade, väntetiderna ofta långa och det var ofta svårt att få tag på läkemedel under kvällar och helger.\n\nSedan apoteksreformen genomfördes har antalet apotek ökat kraftigt. Orter som tidigare aldrig haft ett apotek har fått det. Apotekens genomsnittliga öppettider har också ökat med drygt 10 timmar i veckan sedan 2009. Vi vill värna reformen och fortsätta att göra det enklare för människor i hela landet att få tillgång till de läkemedel de behöver.\n\nBrist på farmaceuter och den växande e-handeln med apoteksvaror har gjort det svårare att driva fysiska apotek på landsbygden. Därför vill vi göra det möjligt att driva lokala apotek med farmaceuter på distans på samma sätt som en läkare idag kan träffa dig och ordinera behandling digitalt eller över telefon. Vi vill också stärka stödet till apotek i glesbygd."
  },
  {
    "url": "https://www.centerpartiet.se/var-politik/politik-a-o/vard-och-omsorg/folkhalsa",
    "content": "Folkhälsa\n\nCenterpartiet vill:\n\nSamhället måste bli bättre på att förebygga sjukdom och ohälsa\n\nFör att motverka att hälsorisker utvecklas till sjukdomar, måste sjukvården arbeta med förebyggande och hälsofrämjande insatser. Samhället behöver bli bättre på att ge människor stöd i att ändra osunda levnadsvanor och förebygga sjukdom.\n\nI Västerbotten finns sedan många år ett program med hälsosamtal för alla 40-, 50- och 60-åringar. Hälsosamtalen kan innehålla motiverande samtal och stöd om sömn, mat, motion, alkohol- och tobaksvanor samt screening för olika hälsotillstånd. Effekterna är goda och vi vill därför att alla regioner ska driva ett systematiskt folkhälsoarbete och erbjuda stöd att förebygga ohälsa, till exempel enligt Västerbottens modell.\n\nEn viktig del av det systematiska folkhälsoarbetet är att motverka geografisk och social ojämlikhet i hälsa. Exempelvis går kvinnor som är födda utanför Sverige i lägre utsträckning på mammografikontroller. I många utsatta områden har färre valt att vaccinera sig mot Covid-19.\n\nSkillnader som detta påverkar möjligheten att upptäcka och behandla sjukdom i tidigt skede, och i slutändan ökar det risken att dö i behandlingsbara sjukdomar.\n\nFler uppsökande insatser, långsiktiga informationssatsningar och en mer tillgänglig primärvård i hela landet är viktigt för att alla ska ha samma möjlighet att bibehålla, främja eller förbättra sin egen hälsa.\n\nMånga människor är inte medvetna om kopplingen mellan ohälsosamma levnadsvanor och riskerna att få cancer. Minst en tredjedel av alla cancerfall går att förebygga med hälsosamma levnadsvanor.\n\nStärkta informationsinsatser är viktigt men inte tillräckligt. En effektiv åtgärd är att göra det lönsamt för producenterna att tillsätta mindre socker i läsk och andra sötade drycker. Idag innehåller till exempel en svensk halvliters flaska läsk hela 18 sockerbitar, elva stycken fler än en flaska av samma varumärke i Storbritannien. Efter att Storbritannien införde en producentavgift på tillsatt socker har sockerinnehållet i läsken mer än halverats.\n\nSverige bör utforma ett system som gör det lönsamt för producenterna att tillsätta mindre socker i till exempel läsk, men utan att det drabbar konsumenterna i form av en så kallad sockerskatt på den färdiga produkten.\n\nI Sverige finns unika system för hälsovård i form av exempelvis barnhälsovård och mödrahälsovård. Kunskapen finns även kring hur äldres hälsa kan förbättras, men det är ett område där det saknas nationell samordning.\n\nVi vill införa ett äldrehälsovårdsprogram med individuellt förebyggande hälsoarbete för äldre. Ett bra förebyggande arbete kan ge fler äldre en ökad livskvalitet och bättre hälsa."
  },
  {
    "url": "https://www.centerpartiet.se/var-politik/politik-a-o/vard-och-omsorg/funktionsnedsattningar",
    "content": "Funktionsnedsättningar\n\nSamhället måste vara tillgängligt för alla. En funktionsnedsättning ska inte vara ett hinder för människor i vardagen. Fler människor med funktionsnedsättning måste få möjlighet att arbeta och studera. Rätten till stöd åt den som behöver hjälp i sin vardag måste värnas.\n\nCenterpartiet vill:\n\nSjälvklart är andning ett grundläggande behov – värna LSS-lagen\n\nLSS-lagen är en rättighetslag som ger personer med funktionsnedsättningar möjlighet att ha en fungerande vardag hemmet och att delta i samhällslivet, fritidsaktiviteter, ha ett arbete eller studera.\n\nUnder åren 2014–2018 skedde en rad försämringar för personer som behöver personlig assistans.\n\nVi vill gå tillbaka till det som är ursprungstanken med LSS – att ge personer med funktionsnedsättning rätten att leva som alla andra. Staten måste ta hela ansvaret för den personliga assistansen samtidigt som Försäkringskassan behöver få mer och bättre kompentens.\n\nI en överenskommelse med regeringen som slöts 2019 var vi pådrivande i att få till den lagändring som nu genomförts om att andning och sondmatning är grundläggande behov. Centerpartiet är en garant för att fortsatt värna och stärka rätten till personlig assistans.\n\nDet är viktigt att ge systematiskt stöd till studenter med funktionsnedsättning. Här vill vi ge studenthälsan ett tydligt uppdrag.\n\nDet ska också vara enkelt att anställa en person med funktionsnedsättning. Ett av de viktigaste sätten att få fler människor i arbete handlar om att sänka kostnaderna för att anställa, exempelvis genom sänkta arbetsgivaravgifter. De som har så omfattande funktionsnedsättningar att de inte kan jobba ska ha rätt till samhällslön.\n\nFöretagande är ett bra sätt för människor att bryta sitt utanförskap. Men även om viljan, kunskapen och idéerna finns, är risken stor att bli av med det stöd man har behov av. Möjligheterna för personer med funktionsnedsättning att driva företag måste förbättras. Det kan handla om att få färdtjänst i samband med företagandet eller anpassning av arbetsplatsen.\n\nPersoner med intellektuell funktionsnedsättning lever allt längre. Det är en glädjande utveckling. Det ställer också nya krav på socialtjänsten, LSS-personal, anhöriga och andra. Personer som bor i gruppboende är mer utsatta för ensamhet eftersom man oftare står utan egen nära familj när föräldrar eller syskon går bort. Rättigheten till daglig verksamhet och sysselsättning upphör vid 67 års ålder. Personer med Downs syndrom får demenssjukdomar oftare och tidigare än andra äldre.\n\nDe senaste åren har kunskapen om hur personer med intellektuell funktionsnedsättning kan få ett så bra åldrande som möjligt utvecklats. Alla kommuner måste ta del av ny kunskap och se till att också äldre personer med intellektuell funktionsnedsättning har en meningsfylld vardag och ett värdigt åldrande."
  },
  {
    "url": "https://www.centerpartiet.se/var-politik/politik-a-o/funktionshindermanifest",
    "content": "funktionshindermanifest\n\nAlla med funktionshinder ska ges möjligheten till ett aktivt liv och deltagande i samhället. Vi behöver vända utvecklingen mot en försvagad assistans och rätta till brister i skolan och på arbetsmarknaden. I Centerpartiets funktionshindermanifest finns 29 konkreta förslag för hur vi underlättar livet för människor med olika funktionshinder.\n\nFunktionshinderpolitiken är inte bara ett politikområde, utan spänner över hela samhället. Alla politiska områden måste genomsyras av ett perspektiv som främjar individens möjlighet att interagera i sin vardag.\n\nFör att se till att människor kan leva det liv man vill krävs omtag inom frågor som skola, sjukvård, jämställdhet, arbetsmarknad och assistens. Vi vill att staten tar över ansvaret för personlig assistens, och att rätten till fritidshjälpmedel och färdtjänst säkras.\n\nSkolan ska möta elevers behov bättre så att man har en god utbildning med sig ut i arbetslivet. Staten, regioner, kommuner och näringslivet måste samarbeta för att sänka trösklarna på arbetsmarknaden och arbeta mer aktivt med inkludering.\n\nI vårt funktionhindermanifest samlar vi vår politik som skulle underlätta livet för människor med olika funktionshinder."
  },
  {
    "url": "https://www.centerpartiet.se/var-politik/politik-a-o/vard-och-omsorg/forlossningsvard",
    "content": "Förlossningsvård\n\nVi vill se en förlossningsvård med bättre kapacitet, mer valfrihet för den födande kvinnan och fler valmöjligheter för personalen.\n\nCenterpartiet vill:\n\nEn trygg förlossningsvård i hela Sverige\n\nPå landsbygden har många långt till närmsta BB. Vi vill bygga ut ambulanssjukvården så responstiden blir kortare. Det ökar tryggheten inte minst för gravida kvinnor.\n\nValfriheten bör stärkas för gravida kvinnor i hela landet. Det handlar bland annat barnmorskeledda enheter i anslutning till akutsjukhusen och regionfinansierade hemförlossningar för de som så önskar och där det inte finns medicinska hinder.\n\nBättre arbetsmiljö för barnmorskor Det är helt avgörande att barnmorskor vill jobba i förlossningsvården. Då behövs bättre arbetsvillkor. Vi vill att fler sjuksköterskor ska få betalt vidareutbildning till barnmorska. Vi vill också se fler karriärtjänster för barnmorskor och andre sjuksköterskor.\n\nSnabbare tillgång till vård för förlossningsskador Idag får 80 procent av alla kvinnor en muskelbristning i bäckenbotten i samband med förlossning. Trots det är det många kvinnor som aldrig får hjälp. Det beror både på okunskap i sjukvården men också på att det inte upptäcks. Vi vill att kvinnor i hela landet snabbare får tillgång till vård och behandling av förlossningsskador.\n\nFysioterapikompetens i eftervården Det finns behov av att stärka upp eftervården för att i ett tidigt skede ge kvinnor i behov det stöd och den vård de har rätt till. Det kan göras genom att låta efterkontrollen med barnmorska kompletteras med ett besök hos fysioterapeut med inriktning på kvinnors hälsa. Det ökar inte bara möjligheten till ett fungerande liv utan smärta för kvinnor, dessutom är det också samhällsekonomiskt effektivt då återkommande sjukhusbesök och sjukskrivingar kan förhindras."
  },
  {
    "url": "https://www.centerpartiet.se/var-politik/politik-a-o/vard-och-omsorg/hemloshet",
    "content": "Hemlöshet\n\nI dag är hemlöshet är ett växande problem i Sverige. Det måste motverkas på många olika sätt. Särskilt allvarligt är att det fortfarande finns barn i Sverige som saknar fast bostad.\n\nCenterpartiet vill:\n\nMotverka hemlöshet med fler jobb och fler bostäder\n\nDen vanligaste orsaken till hemlöshet är i dag ekonomisk utsatthet kombinerat med bristen på billiga bostäder. Ett allvarligt problem är dessutom att många barn saknar en varaktig bostad. Inte minst ökar problemet i storstäderna.\n\nOrsakerna är ofta att barnets föräldrar befinner sig i en ekonomiskt utsatt situation och att det saknas billiga bostäder.\n\nFör att motverka hemlöshet krävs därför både insatser för att fler människor ska få ett arbete och en bättre fungerande bostadsmarknad. Socialtjänstens insatser ska i största möjliga mån syfta till att människor får bättre möjlighet att försörja sig själva.\n\nBostadsbidrag är ett effektivt sätt att stödja människor som har svårt att få ihop till sina boendekostnader. Dagens regelverk tar dock inte alltid hänsyn till att familjer är olika och riskerar att skapa problem, inte minst vid separationer. Samtidigt riskerar principen att bidraget beräknas på årsinkomsten att leda till att det lönar sig sämre att ta ett arbete, i vissa fall kan man till och med bli återbetalningsskyldig.\n\nHemlöshet hänger också många gånger samman med psykisk sjukdom och/eller missbruksproblem. För att hjälpa människor tillbaka till en bra tillvaro behövs framför allt insatser mot missbruk och psykisk ohälsa. Samhället måste arbeta aktivt för att ingen ska börja missbruka och för att den som gör det ska få hjälp. Lagstiftningen behöver ändras så missbruksvården precis som all annan sjukvård får både behandla sjukdomen och lindra symptomen. Därefter måste människor få hjälp att hitta en sysselsättning och en ny bostad.\n\nDen absolut viktigaste uppgiften för samhället är att se till att inga barn är hemlösa. I dag finns det ingen säker statistik över exakt hur många barn i Sverige som är det, men man vet att det rör sig om tusentals. Det är visserligen få av dessa barn som tvingas att leva på gatan. Ofta bor barnen i tillfälliga boenden eller hos släktingar och vänner.\n\nDet är självklart för oss att inte ett enda barn i Sverige ska vara hemlöst."
  },
  {
    "url": "https://www.centerpartiet.se/var-politik/politik-a-o/vard-och-omsorg/missbruk",
    "content": "Missbruk\n\nPersoner som befinner sig i ett missbruk måste få bättre tillgång till vård och behandling än i dag. Vi anser att sjukvården ska ha det samlade ansvaret för missbruksvården. Samhället måste också arbeta förebyggande för att undvika att människor fastnar i missbruk.\n\nCenterpartiet vill:\n\nFörbättra tillgången till behandling vid missbruk\n\nVi behöver minska missbrukares utsatthet, förebygga överdoser och begränsa spridningen av hepatit och HIV. Därför bör det utredas om konsumtionsrum, som finns i Norge och Danmark, ska inrättas också i Sverige. Forskning visar att fler fångas upp till vård, behandling och stöd i hälso- och sjukvården och socialtjänsten genom brukarrummen. Brukarrummen har även bidragit till minskad offentlig droganvändning, färre kasserade sprutor och färre ordningsstörningar i de områden där de etablerats.\n\nVi har länge drivit frågan om att sjukvården ska ta över ansvaret för missbruksvården och att missbruksvården i högre grad måste grunda sig på vetenskap och beprövad erfarenhet.\n\nMajoriteten av narkotikamissbrukarna har en bakomliggande psykisk eller fysisk sjukdom. Därför måste missbruksvården utgå från att både behandla sjukdomen och i största möjliga mån lindra symptomen. All annan sjukvård utgår från det perspektivet. Missbruksvården ska inte vara något undantag.\n\nDärför ska inte politiken sätta upp några hinder för att sjukvården i större utsträckning ska kunna använda sig av läkemedelsbehandling för personer med missbruksproblem.\n\nVi anser även att tillgängligheten till så kallade sprutbytesprogram – där injektionsnarkomaner får tillgång till rena sprutor och hälsovård – måste öka.\n\nMed rena sprutor minskar risken för spridning av blodsmittor som HIV och Hepatit C. Genom sprutbytesprogrammet erbjuds också vård till människor med injektionsmissbruk, vilket kan bli en väg in i behandling.\n\nSåväl Världshälsoorganisationen (WHO) som FN:s hiv-program UNAIDS, Internationella Röda Korset och Världsbanken rekommenderar sprutbytesprogram som en effektiv metod för att minska smittspridningen av HIV och Hepatit C.\n\nI Sverige beskriver Socialstyrelsen och Folkhälsomyndigheten sprutbyte som en ren hälsopolitisk åtgärd. De rekommenderar samtliga Sveriges regioner att införa sådan verksamhet snarast.\n\nVi arbetar för att det ska finnas sprutbytesprogram överallt i landet där det finns behov.\n\nSverige behöver fortsatt ha en restriktiv narkotikapolitik. Innehav, köp och försäljning av heroin, kokain, cannabis och andra droger är och ska vara olagligt.\n\nSamhället måste arbeta aktivt för att ingen ska börja missbruka och för att den som gör det ska få hjälp.\n\nEn nyckel för att lyckas minska tillgången är att se till att polisen och tullen stoppar narkotikan att nå in i Sverige. Narkotikan kommer till Sverige från andra länder, därför är det viktigt att tullen kan komma åt smugglingen och att flera länder samarbetar.\n\nPolisen ska förhindra att narkotika sprids. Internet spelar en stor roll för droghandeln, därför måste insatser riktas dit.\n\nDet måste även gå snabbare att narkotikaklassa nya preparat så att det går lättare att bekämpa dem."
  },
  {
    "url": "https://www.centerpartiet.se/var-politik/politik-a-o/vard-och-omsorg/primarvarden",
    "content": "Primärvården\n\nNär du eller någon i familjen är sjuk är det oftast någon i primärvården, eller vårdcentralen, du kommer i kontakt med. För att sjukvårdssystemet ska fungera och för att du ska kunna känna dig trygg behöver vården komma nära. Det vill säga, du ska kunna möta samma läkare. I annat fall ska man snabbt skickas till annan specialist. Och i akuta fall söka vård snabbt på ett akutsjukhus.\n\nCenterpartiet vill:\n\nSatsa mer på den nära vården – både fysiskt och digitalt\n\nNär människor söker sig till sin vårdcentral för att fråga om hälsobesvär som inte är livshotande, i stället för att vända sig till sjukhusens akutmottagningar, blir vården bättre för alla. Men då är tillgängligheten och kompetensen inom primärvården avgörande.\n\nPrimärvården har ansvaret för grundläggande medicinsk behandling, omvårdnad, förebyggande arbete och rehabilitering utanför sjukhusen. Vården ges lokalt, oftast på en vårdcentral eller hemma hos patienten.\n\nCenterpartiet har under lång tid drivit på för en större primärvårdsreform som på riktigt möter de utmaningar som svensk sjukvård står inför. Efter flera år av utredningar fattade Riksdagen våren 2022 beslut om en reform som innebär rätt till fast läkarkontakt och bättre villkor för vårdcentraler på landsbygden.\n\nReformeringen av primärvården behöver fortsätta. Digitalisering och förstärkning av vårdcentralerna behövs för att effektivisera vården och öka tillgängligheten. Människors förväntningar på flexibla öppettider, korta väntetider och individuell uppföljning i sjukvården ser annorlunda ut idag än för bara ett årtionde sedan.\n\nAlla har rätt till en fast läkarkontakt på den vårdcentral patienten själv önskar, var som helst i Sverige. Därför behöver vi utbilda fler allmänspecialister, barnläkare och geriatriker. Vi vill inrätta vård- och omsorgsutbildningar på fler platser i landet och underlätta etablering av mindre vårdcentraler på landsbygden och i socioekonomiskt utsatta områden. Det behövs en statlig satsning på fler läkare och mer personal på vårdcentraler i landets glesbebyggda delar och socioekonomiskt utsatta områden.\n\nVi vill att alla patienter ska erbjudas både fysiska och digitala läkarbesök i primärvården. Det kan ske i den egna vårdcentralens regi eller genom en underleverantör. Det som vi till vardags kallar för nätläkare har ökat tillgängligheten och satt ett tryck på regioner att bli bättre. Läkartjänster på nätet behöver ingå i samma system som den fysiska vårdcentralen, så att den digitala vården når alla invånare. Det är regionernas ansvar att med stöd av staten utforma ett hållbart ersättningssystem.\n\nFysisk tillgänglighet i glesbygd och socioekonomiskt utsatta områden är fortfarande en stor utmaning för primärvården, även om den digitala vården skapar nya möjligheter. Vi vill se ett nationellt system för småskalig hälso- och sjukvårdsverksamhet som samfinansieras av staten och regionerna.\n\nDet behöver även bli mer attraktivt för läkare och sjuksköterskor att arbeta i primärvården. Vi har därför lagt förslag på reformer för bättre arbetsmiljö, rätt till kompetensutveckling och nya karriärmöjligheter för både läkare, sjuksköterskor och undersköterskor."
  },
  {
    "url": "https://www.centerpartiet.se/var-politik/politik-a-o/vard-och-omsorg/psykisk-ohalsa",
    "content": "Psykisk ohälsa\n\nOmkring hälften av alla sjukskrivningar i Sverige orsakas av psykisk ohälsa. Det är en tydlig signal som vi måste ta på största allvar. Med mer tillgänglig vård, en utbyggd elevhälsa och bättre företagshälsa kan vi göra stor skillnad.\n\nCenterpartiet vill:\n\nSnabbare insatser behövs för att möta den psykiska ohälsan\n\nMänniskor med lättare psykiska besvär behöver inte alltid träffa en specialist, utan kan bli hjälpta av enklare samtalsterapi. Då behövs en standardiserad och kvalitetssäkrad psykoterapiutbildning.\n\nVi vill att alla regioner ska erbjuda enkel tillgång till internetbaserad kognitiv beteendeterapi (iKBT). Det skulle ge snabb hjälp till en stor del personer som har drabbats av lindrigare former av psykisk ohälsa.\n\nAllt fler barn och unga mår dåligt. Vi vill korta köerna inom barn- och ungdomspsykiatrin, genom att ge pengar till de regioner som kan erbjuda hjälp i tid.\n\nSamtidigt vill vi göra det enklare att få hjälp i skolan genom elevhälsan. Vi tycker att elevhälsan ska byggas ut med fler kompetenser och vara tillgänglig digitalt som ett komplement till den fysiska närvaron i skolan.\n\nDe bästa arbetsplatserna agerar förebyggande genom att ge medarbetare tillräcklig återhämtning. De ingriper tidigt med stöd och erbjuder en anpassad återgång till arbete. Dagens stöd till företagen som vill göra rätt är för smalt och kostnaderna för höga.\n\nSkattefriheten för hälso- och sjukvård som arbetsgivare erbjuder sina medarbetare måste återinföras och rehabiliteringsstödet utvidgas. Vi vil också göra sjukskrivningen mer flexibel så fler kan återgå till arbete på prov utan att förlora sin sjukpenning.\n\nOmkring 1 400 personer begår självmord i Sverige varje år. Bland unga mellan 15 och 24 år är självmord den vanligaste dödsorsaken. Även män över 85 år är överrepresenterade.\n\nElevhälsan, sjukvården och äldreomsorgen behöver få kompetensen och verktygen som behövs för att oftare upptäcka självmordsrisker och bättre kunna förebygga självmord."
  },
  {
    "url": "https://www.centerpartiet.se/var-politik/politik-a-o/vard-och-omsorg/sjukvard",
    "content": "Sjukvård\n\nVården och omsorgen ska finnas närmare, hålla hög kvalitet och finnas tillgänglig för alla i hela landet. Vårdköerna i landet har vuxit sig alltför långa, vilken vård man får skiljer sig beroende på var i landet man bor och alldeles för få människor har en fast läkarkontakt. Det vill vi ändra på.\n\nCenterpartiet vill:\n\nEn bra vård i hela landet\n\nAtt vården finns där när vi behöver den är en fråga om trygghet. Vi vill att alla människor i hela landet ska känna sig säkra på att de får träffa en läkare när de är sjuka. Att de inte ska behöva vänta för länge på att få behandling eller operation. Det kräver att köerna kortas och att fler får chansen till fast läkarkontakt. Det ställer också krav på att det finns tillräckligt med utbildad vårdpersonal.\n\nPrimärvården är den vård som finns närmast människor, som till exempel vårdcentralerna. Att primärvården fungerar är avgörande för att vården som helhet ska hålla hög kvalitet. Primärvården ska vara patientens väg in i sjukvården följa patienten genom vårdkedjan. Men idag är primärvårdens ställning inom svensk vård mycket svag. Köerna för att få träffa en läkare har ökat och endast drygt 40 procent av befolkningen har en fast läkarkontakt. När det är alltför svårt att få tid hos sin läkare, söker sig människor istället till akutmottagningarna med långa väntetider som följd.\n\nEtt av de främsta skälen till problemen i primärvården handlar om bristen på läkare som vill arbeta i där. Det fattas idag mer än tusen läkare i primärvården. Många vårdcentraler bemannas därför till stor del av inhyrda läkare. Det gör att många patienter ofta får träffa flera olika läkare – något som i slutändan minskar kvaliteten och som till och med kan leda till att allvarliga sjukdomar kan missas. Att få läkare väljer att arbeta i primärvården beror på att de saknar förutsättningar att göra ett bra jobb. Primärvårdsläkaren har idag små möjligheter att påverka sin arbetssituation och har ofta ansvar för många patienter. Det gör att många läkare upplever stress. På så sätt är svensk primärvård raka motsatsen till andra länders system, där läkaren ofta kan driva sin egen mottagning med ansvar för en mindre grupp patienter som man känner väl.\n\nDärför vill vi bygga ut och stärka primärvården i hela landet. Primärvården ska kunna bestå både av större vårdcentraler och mindre mottagningar med bara en läkare och en sjuksköterska. På så sätt kan det bli möjligt för en läkare med mindre startkapital att starta en egen mottagning med ansvar för färre patienter. Erfarenheter från Norge visar att det är möjligt att förbättra primärvården genom att ge läkare större möjligheter att driva egna verksamheter i egen skala.\n\nCenterpartiet har under lång tid drivit på för en större primärvårdsreform som på riktigt möter de utmaningar som svensk sjukvård står inför. Efter flera år av utredningar fattade Riksdagen våren 2022 beslut om en reform som innebär rätt till fast läkarkontakt och bättre villkor för vårdcentraler på landsbygden. Reformeringen av primärvården behöver fortsätta. Med fokus på förbättrad tillgänglighet och kontinuitet såväl som stärkt valfrihet kommer våra förslag nu att kunna göra vården närmare i hela landet.\n\nDe senaste åren har köerna i sjukvården vuxit och många människor tvingas idag vänta länge på att få träffa en läkare eller få tid för operation eller behandling. Skillnaderna i väntetid mellan olika regioner är dessutom stora. Det är en allvarlig utveckling som måste vändas.\n\nUnder 2019 var det i genomsnitt 105 inskrivna patienter per 100 vårdplatser i den somatiska slutenvården i Sverige. Det innebär att varje dag får patienter placeras i korridorer, besöksrum eller andra avdelningar. Det är patienter som inte får den vård de har rätt till, det är någons mamma, bror eller barn. Särskilt allvarligt är läget på landets intensivvårdsavdelningar (IVA).\n\nBristen på vårdplatser innebär att människor inte får den vård de har rätt till. Sverige har i flera år haft lägst antal vårdplatser per person i hela EU. Särskilt lågt är antalet platser på IVA. För att ge fler en trygg och säker vård vill vi inrätta en årlig platsmiljard. Sjukhus som klarar målet om maximalt 90 procent beläggning i genomsnitt ska få del av pengarna. Den lokala lösningen kan vara fler sjuksköterskor och förbättrade arbetsvillkor, men även att ge en större del av vården utanför sjukhusen genom mobila team, förstärkt äldreomsorg eller utvecklad hemsjukvård.\n\nFör att ytterligare kunna korta köerna och öka tillgängligheten för patienten, måste fler aktörer få möjlighet att hjälpa till att utföra vården. Goda möjligheter för vårdföretagare att bedriva vård är en förutsättning för att inte minst de småföretagare som dominerar vård- och omsorgssektorn ska kunna överleva.\n\nRegeringen måste skifta fokus från jakten på privata utförare till hur kvaliteten i välfärden kan öka, genom höjda kvalitetskrav och bättre kontroll av både offentliga och privata verksamheter.\n\nDe långa vårdköerna och den digitala utvecklingen gör att allt fler patienter vill ha möjlighet att kontakta sin läkare genom sin telefon eller dator. Digital vård är ett sätt för människor att få snabb hjälp oavsett var de befinner sig. Det bidrar också till att avlasta den övriga vården.\n\nCenterpartiet vill därför ge patienter rätt till digitala vårdkontakter med sin läkare eller med annan vårdpersonal i primärvården. Det gör att sjukvården kommer närmare människor. Inte minst för den som bor i glesbygd och har långt till närmaste vårdcentral är det betydelsefullt. Det kan handla om planerade vårdbesök hos läkaren på vårdcentralen som sker genom videosamtal. Vi vill också göra det möjligt för patienter att kontakta 1177 genom videosamtal. När vårdpersonal och patient kan se varandra underlättar det sjukvårdsrådgivningen.\n\nVi vill att människor ska ha rätt att välja vilken vårdcentral eller mottagning de vill gå till. Tack vare den vårdvalsreform som Centerpartiet var med och införde med Allianseregeringen, har patienterna fått ökad valfrihet i vården. Det har lett till både fler vårdgivare och kortare köer och människor värderar idag möjligheten att kunna välja högt. Därför vill vi ta nästa steg och utveckla valfriheten ytterligare.\n\nSkillnaderna i väntetid mellan olika regioner är stora. Det finns även skillnader i kvalitet eller vilka behandlingar man har rätt till. Vi tycker att det är fel att man ska behöva vänta längre på en behandling eller operation beroende på var man bor. Eller att patienter i en region inte får rätt till samma vårdkvalitet som i ett annat. Vi vill att den lag som bland annat reglerar patientens rättigheter – Patientlagen – förändras så att man ska kunna välja vård i hela landet. Om kötiden till en operation är kortare i grannregionen, ska man kunna välja att bli opererad där.\n\nDet kräver också att patienten får tydligare information om både väntetider och kvalitet. Men idag saknas idag tydlig och lättillgänglig information om både tillgänglighet och vårdkvalitet. Patienten måste redan hos läkaren på vårdcentralen få information om vilka vårdgivare – både i hemregionen och i andra regioner – som kan erbjuda vård inom Vårdgarantins gräns. Därför föreslår vi att 1177 byggs ut till en nationell portal där patienten enkelt kan jämföra vårdgivares kvalitet och tillgänglighet."
  },
  {
    "url": "https://www.centerpartiet.se/var-politik/politik-a-o/vard-och-omsorg/valfrihet-i-valfarden",
    "content": "Valfrihet i välfärden\n\nIdag finns både privata, ideella och offentliga aktörer som driver vårdcentraler, äldreboenden och hemtjänst i hela landet. Att det finns många utförare i vården gör att du som patient själv kan välja vilken vårdgivare du vill gå till. Det bidrar också till högre tillgänglighet och skapar dessutom nya företag.\n\nCenterpartiet vill:\n\nMer makt till patienten\n\nIdag är köerna inom sjukvården alldeles för långa. Då behövs fler utförare som kan hjälpa till att erbjuda vård till patienterna. Därför vill vi se till att det finns bra villkor för den som vill driva vårdföretag. Vi vill även säkerställa höga kvalitetskrav på alla utförare i välfärden – offentliga, privata och ideella.\n\nOm fler får bedriva vård och omsorg, skapas utrymme för nya idéer. Det kan till exempel vara en sjuksköterska som har en idé om hur vården kan bedrivas på ett bättre sätt, som får chansen att öppna eget. Fler utförare i vården ger dessutom vårdpersonal möjlighet att byta arbetsgivare. Lönerna är högre för exempelvis sjuksköterskor som arbetar i privat driven vård och omsorg, jämfört med inom offentlig verksamhet.\n\nVi vill att människor ska ha rätt att välja vilken vårdcentral eller mottagning de vill gå till. Tack vare den vårdvalsreform som Centerpartiet var med och införde med Allianseregeringen, har patienterna fått ökad valfrihet i vården. Det har lett till både fler vårdgivare och kortare köer och människor värderar idag möjligheten att kunna välja högt.\n\nGoda möjligheter för vårdföretagare att bedriva vård är en förutsättning för att inte minst de småföretagare som dominerar vård- och omsorgssektorn ska kunna överleva. Regeringen måste skifta fokus från jakten på privata utförare till hur kvaliteten i välfärden kan öka, genom höjda kvalitetskrav och bättre kontroll av både offentliga och privata verksamheter.\n\nSkillnaderna i väntetid mellan olika regioner är stora. Det finns även skillnader i kvalitet eller vilka behandlingar man har rätt till. Vi tycker att det är fel att man ska behöva vänta längre på en behandling eller operation beroende på var man bor. Eller att patienter i en region inte får rätt till samma vårdkvalitet som i ett annat. Vi vill att den lag som bland annat reglerar patientens rättigheter – Patientlagen – förändras så att man ska kunna välja vård i hela landet. Om kötiden till en operation är kortare i grannregionen, ska man kunna välja att bli opererad där.\n\nDet kräver också att patienten får tydligare information om både väntetider och kvalitet. Men idag saknas idag tydlig och lättillgänglig information om både tillgänglighet och vårdkvalitet. Patienten måste redan hos läkaren på vårdcentralen få information om vilka vårdgivare – både i hemregionen och i andra regioner – som kan erbjuda vård inom Vårdgarantins gräns. Därför föreslår vi att 1177 byggs ut till en nationell portal där patienten enkelt kan jämföra vårdgivares kvalitet och tillgänglighet."
  },
  {
    "url": "https://www.centerpartiet.se/var-politik/politik-a-o/vard-och-omsorg/socialtjanst",
    "content": "Socialtjänst\n\nSocialtjänstens utredningar, bemötande och stöd till individer har ofta stor betydelse för människor. Personalen måste därför ha rätt kompetens för att kunna utföra utredningar och bedömningar, och ge olika människor ett bra och jämlikt bemötande.\n\nCenterpartiet vill:\n\nHöj kvaliteten inom socialtjänsten\n\nIdag är socionomutbildningen en generalistutbildning. Många kommuner har infört tjänster som specialistsocionomer.\n\nVi tycker att specialisering inom specifika inriktningar bör införas redan när man läser till socionom och inkludera praktik eller tjänstgöring.\n\nSamhället bär ett mycket tungt ansvar för att nyttan med en tvångsvård av barn, unga och personer med missbruksproblematik uppväger nackdelarna. Människor behöver därför tydligt med den vården, få trygghet och möjlighet till en bättre livssituation som är hela syftet med tvångsvården.\n\nVi vill se en övergripande översyn av lagstiftningen och höja kvaliteten inom den sociala barn-, ungdoms- och missbruksvården. Det behövs mer och bättre utbildad personal och kvalitetssäkring av metoder och arbetssätt.\n\nTvångsvården av barn och unga som döms till sluten ungdomsvård behöver reformeras. Både vårdkvaliteten och säkerheten behöver stärkas. Därför vill vi att ansvaret flyttas till Kriminalvården, som har den kompetens som behövs.\n\nMånga som omhändertas behöver hjälp med komplexa och sammanvävda problem, som aggressivitet, utagerande beteende, självdestruktivitet, missbruk eller kriminalitet. Det finns ett stort problem i att ingen har ansvar för uppföljningen och åtgärderna som behövs i efterhand av tvångsvård.\n\nVi vill att det tas fram tydliga riktlinjer för hur socialtjänstens stöd ska se ut efter att tvångsvården av ett barn, en ungdom eller en person med missbruksproblematik upphör."
  },
  {
    "url": "https://www.centerpartiet.se/var-politik/politik-a-o/vard-och-omsorg/tandvard",
    "content": "Tandvård\n\nAlla har rätt till friska tänder. Därför måste tandvården hålla hög kvalitet och erbjudas till rimliga priser. Det gäller särskilt för personer som har stora behov av tandvård, exempelvis äldre eller sjuka.\n\nCenterpartiet vill:\n\nAlla har rätt till friska tänder\n\nMunhälsan har betydelse för hur vi människor mår allmänt och vår livskvalitet. Därför är det viktigt att alla människor i hela Sverige kan erbjudas tandvård av hög kvalitet och till rimliga priser. Vi vill stärka insatserna för att äldre, sjuka och personer med funktionsnedsättning ska få bra tillgång till förebyggande tandvård.\n\nLänge var tandvården för vuxna personer så dyr att en del människor med låga inkomster – däribland unga vuxna – valde att avstå från tandvård.\n\nDärför genomförde den dåvarande Alliansregeringen 2008 en tandvårdsreform. Dels innehöll reformen ett allmänt tandvårdsbidrag, för att fler skulle få råd till regelbundna tandvårdsbesök, dels ett högkostnadsskydd, med subventioner för väldigt dyra tandvårdsåtgärder.\n\n2013 genomfördes också ytterligare förstärkningar, som stöd till personer som kan få problem med tänderna på grund av sin sjukdom eller funktionsnedsättning.\n\nTandvårdsreformen var ett viktigt sätt att se till att fler människor kan ha råd med tandvård, och den vill vi värna. På längre sikt bör tandvården subventioneras på samma sätt som sjukvården, men det finns stora brister och behov inom andra delar av hälso- och sjukvården som vi behöver lösa först. Vi vill i första hand stärka insatserna för att äldre, sjuka och personer med funktionsnedsättning ska få bra tillgång till förebyggande tandvård.\n\nDet är brist på personal inom tandvården och stora skillnader mellan kommunerna i tillgången till tandläkare och tandhygienister. Fler behöver utbilda sig till tandvårdsyrken. Vi vill att tandvården ska ingå i statens och regionernas satsningar för att utbilda mer vårdpersonal.\n\nI dag ges tandläkarutbildningen på fyra orter i Sverige. Vi vill att det etableras decentraliserade utbildningsplatser i delar av landet där det är brist på tandläkare. Den som arbetar som tandläkare eller tandhygienist i bristområden vill vi ska få möjlighet att få studielånen avskrivna.\n\nVi vill göra det enklare att starta små enheter inom tandvård och annan hälso- och sjukvård. Regelverket är i dag anpassat till större enheter och bidrar till bristen på tandläkare och tandhygienister på landsbygden och i socioekonomiskt utsatta områden."
  },
  {
    "url": "https://www.centerpartiet.se/var-politik/politik-a-o/vard-och-omsorg/vardkoer",
    "content": "Vårdköer\n\nSjukhusen och slutenvården ska hålla hög kvalitet för alla i hela landet. I dag är vårdköerna för långa och vilken vård man får skiljer sig beroende på var i landet man bor. Det vill vi ändra på.\n\nCenterpartiet vill:\n\nEn bra vård i hela landet\n\nVi tycker att det är fel att man ska behöva vänta längre på en behandling eller operation beroende på var man bor. Eller att patienter i en region inte får rätt till samma vårdkvalitet som i ett annat. Brist på vårdplatser innebär att människor inte får den vård de har rätt till. Sverige har i flera år haft lägst antal vårdplatser per person i hela EU.\n\nFör att ge fler en trygg och säker vård vill vi inrätta en årlig platsmiljard. Sjukhus som klarar målet om maximalt 90 procent beläggning i genomsnitt ska få del av pengarna. Den lokala lösningen kan vara fler sjuksköterskor och förbättrade arbetsvillkor, men även att ge en större del av vården utanför sjukhusen genom mobila team, förstärkt äldreomsorg eller utvecklad hemsjukvård.\n\nI dag har en patient rätt att söka öppenvård var som helst i Sverige, men inte om det behövs en övernattning. Det behövs en ändring i patientlagen så att det blir möjligt att direkt välja en vårdgivare i hela landet, oavsett om övernattning behövs eller inte.\n\nDå kan vårdgivare med kortare köer bistå med att korta köerna i hela landet.\n\nDetta kräver att patienten får tydligare information om både väntetider och kvalitet. Men i dag saknas tydlig och lättillgänglig information om både tillgänglighet och vårdkvalitet. Patienten måste redan hos läkaren på vårdcentralen få information om vilka vårdgivare – i hemregionen och i andra regioner – som kan erbjuda vård inom Vårdgarantins gräns.\n\nDärför föreslår vi att 1177 byggs ut till en nationell portal där patienten enkelt kan jämföra vårdgivares kvalitet och tillgänglighet.\n\nAmbulanserna är en viktig del av sjukvården, inte minst på landsbygden. Genom kortare responstid kan vi ta till vara förbättringarna i omhändertagandet av patienter med hjärtstopp eller stroke som man uppnått under 2000- och 2010-talen.\n\nDet ökar tryggheten för människor på landsbygden, inte minst för gravida kvinnor som har lång resväg till BB.\n\nVi vill satsa på fler ambulansbilar och fler medarbetare. Det ökar kapaciteten och möjliggör stationering av fler ambulanser på fler platser runt om i hela landet."
  },
  {
    "url": "https://www.centerpartiet.se/var-politik/politik-a-o/vard-och-omsorg/vardpersonalen",
    "content": "Vårdpersonalen\n\nSveriges vårdpersonal gör ett oerhört viktigt jobb i hela landet och behovet av kompetent och välutbildad vård- och omsorgspersonal kommer bli allt viktigare de kommande åren. Därför behöver arbetsvillkoren förbättras och vården bli bättre på att locka och behålla duktig och driven personal.\n\nCenterpartiet vill:\n\nEn trygg, rutinerad och erfaren personal är grunden för en patientsäker vård.\n\nFortbildning under ett yrkesliv spelar stor roll för att kunna erbjuda en god vård och omsorg. Den som har en legitimation, exempelvis en läkare eller sjuksköterska, har både rättighet och skyldighet att bidra till sin fortbildning. Men lika viktigt är det att arbetsgivare ger kompetenshöjande möjligheter till fler yrkesgrupper inom vården. Alla som arbetar i ett legitimationsyrke eller har en reglerad yrkestitel i hälso- och sjukvården, exempelvis undersköterskor, ska få möjligheter och rätten till kompetensutveckling. Vi vill att arbetsgivare ska ha en skyldighet att ge dessa möjligheter.\n\nVi vill också stärka möjligheterna till karriärutveckling och lönepåslag för specialistsjuksköterskor och specialistundersköterskor med fördjupad kompetens inom centrala områden.\n\nChefers möjlighet att vara närvarande och kunna stötta den enskilda medarbetaren har stor betydelse för arbetsmiljön och kvaliteten i verksamheten. Det finns tydliga forskningsresultat som visar att högst 20 till 25 medarbetare per arbetsledande chef skapar bäst förutsättningar för en bra arbetsmiljö. Vi vill sätta ett offentligt mål om att det ska vara maximalt 25 medarbetare per chef i vård och omsorg.\n\nBättre kvalitet i ledarskapet är ett annat viktigt sätt att få mer likvärdighet i arbetsmiljö, kvalitet och patientbemötande. Inom skolans område har rektorsutbildningen blivit ett viktigt verktyg. Vi vill införa ett motsvarande system inom hälso- och sjukvården och äldreomsorgen. En rekryteringsutbildning ska erbjudas den som är intresserad av att söka chefstjänster och den som har fått en chefstjänst ska genomföra en obligatorisk utbildning med en blandning av teoretiska och praktiska ämnen."
  },
  {
    "url": "https://www.centerpartiet.se/var-politik/politik-a-o/vard-och-omsorg/aldreomsorg",
    "content": "Äldreomsorg\n\nEn bra och fungerande äldreomsorg leder till att människor känner sig trygga hela livet ut. För att nå dit behövs en tydlig ambitionshöjning i svensk äldreomsorg, inte minst i den sjukvård som ges i hemmet.\n\nCenterpartiet vill:\n\nEn bättre äldreomsorg\n\nFör att ge trygghet och kontinuitet är det bästa om personalen som den äldre möter i hemtjänsten i största möjliga mån är densamma från dag till dag. Många kommuner runt om i landet har lyckats med det. Vi vill att det sätts ett mål om att det ska vara maximalt tio medarbetare som besöker äldres hem sett över en tvåveckorsperiod.\n\nAlla äldre med hemtjänst ska ha en fast omsorgskontakt som den äldre och anhöriga kan vända sig till. Vi vill även se ett förbättrat och jämlikt stöd till anhörigvårdare i hela landet.\n\nValfrihet i äldreomsorgen handlar om mer än att kunna välja utförare, det handlar också om att kunna välja innehåll. Vi vill att äldre ska kunna påverka innehållet i det stöd och den omsorg de får från kommunen, och att kommunen å sin sida ser till att deras hjälp leder till ökad livskvalitet och mindre ensamhet.\n\nVi vill att all information om äldreomsorgen samlas så att både de äldre och deras anhöriga kan få rätt och relevant information, för att kunna välja den omsorg som passar dem bäst.\n\nVi vill att alla som arbetar med omvårdnad i äldreomsorgen minst ska ha en undersköterskeutbildning innan år 2030. Och att hemtjänst och äldreboenden som präglas av kvalitet, mångfald och nytänkande ges jämlika villkor samtidigt som alla typer av äldreboenden, kommunala som privata, har tydliga krav på kvalitet, samverkan och transparens.\n\nUpp emot 150 000 svenskar har en demenssjukdom, varav de flesta bor kvar hemma, vårdas av anhöriga och har hemsjukvård. Vi vill se en flerårig, riktad satsning som säkerställer att fler får rätt diagnos i tid och att diagnosen följs upp. Vi vill också göra dagverksamhet för hemmaboende personer med demens till en rättighet.\n\nSjuksköterskor och undersköterskor måste ges ett större ansvar att ge vård till äldre i särskilt boende. Vi vill att alla äldreboenden ska ha tillgång till sjuksköterskekompetens dygnet runt, under alla veckans dagar. Alla kommuner bör också ha en medicinskt ansvarig läkare (MAL), där regionerna har ett särskilt ansvar att se till att kommuner med få invånare har tillgång till MAL."
  },
  {
    "url": "https://www.centerpartiet.se/var-politik/politik-a-o/lag-och-ratt/mans-vald-mot-kvinnor",
    "content": "Mäns våld mot kvinnor\n\nIngen, absolut ingen, ska behöva vara rädd för någon som man är, eller har varit, tillsammans med. Men våld i nära relationer är ett akut, brett samhällsproblem och mäns våld mot kvinnor är en av våra största jämställdhetsfrågor. Det är oacceptabelt att tusentals kvinnor inte kan känna sig trygga i sina egna hem.\n\nCenterpartiet vill:\n\nÄr du utsatt och behöver hjälp?\n\nKvinnofridslinjen är en nationell stödtelefon dit den som utsatts för våld kan vända sig. Ta kontakt med Kvinnofridslinjen på 020-50 50 50.\n\nDu kan också kontakta socialtjänsten i din kommun. För att hitta kvinno-, tjej-, och ungdomsjourer gå till https://unizon.se/hitta-jour eller https://www.roks.se/hittaenjour.\n\nVi måste arbeta för att fler kvinnor ska våga lämna en våldsam relation och att män som mördar och misshandlar ska gripas, lagföras och dömas till långa fängelsestraff.\n\nVi vill vi se straffskärpningar för sexualbrott och för grov fridskränkning och grov kvinnofridskränkning och att kunskaperna bland dem som kommer i kontakt med våld i nära relation blir större från första förhör till slutlig dom.\n\nMäns våld mot kvinnor börjar ofta tidigt i unga relationer. Det börjar inte med slag, utan med kontrollerande beteende. Därför vill vi att det också ska vara brottsligt att isolera ens partner från dess vänner, kontrollera vad den gör på fritiden eller till exempel förhindra läkarbesök.\n\nMånga som befinner sig i skadliga relationer hör av sig till tjej- och kvinnojourerna och en del av dessa går på knäna. Man ska aldrig känna att man inte får den hjälp man behöver för att lämna en våldsam relation och därför vill vi öka satsningarna på tjej- och kvinnojourer.\n\nDet är ofta extremt jobbigt och påfrestande att anmäla våld i nära relation. För vissa kan det vara direkt livsfarligt. Vi vill att drabbade ska få brottsofferstöd inom ett dygn från polisanmälan, och att Polisens brottsoffersektion ska ta över delar av socialtjänstens ansvar under den mest akuta perioden. Alla som bestämmer sig för att polisanmäla ska kunna känna sig trygga i att få det stöd och det skydd de behöver.\n\nI dag finns det flera män som döms för våld mot nära anhöriga som mellan det att domen trätt i kraft och det att fängelsestraffet påbörjas får gå fria. Det leder ofta till stora påfrestningar och otrygghet för offren. I värsta fall leder det också till att den dömda begår fler brott. Vi vill satsa mer på kriminalvården för att lösa platsbristen men även för att våldsbrottslingar snabbare tas in i fängelse efter det att en dom trätt i kraft.\n\nOm en gärningsman döms för ett allvarligt brott i nära relation vill vi att ett automatiskt kontaktförbud ska gälla, och att utsatta ska skyddas, redan från dag ett. Vi vill att elektronisk fotboja ska användas i samtliga fall av kontaktförbud där det kan fylla en funktion och vara obligatoriskt vid allvarligare brott i nära relation. I dag måste ett kontaktförbud överträdas för att den dömde ska behöva bära fotboja. Det är orimligt.\n\nViktiga förändringar som Centerpartiet vill göra:"
  },
  {
    "url": "https://www.centerpartiet.se/var-politik/politik-a-o/lag-och-ratt",
    "content": "trygghet i hela Sverige\n\nDu ska kunna leva utan att vara rädd för att bli utsatt för brott, oavsett var du bor. Polisen ska vara närvarande, tillgänglig och synlig. För oss innebär trygghet att du kan somna utan att vara orolig för inbrott, låta barnen gå till skolan utan oro – eller gå och handla utan rädsla för att bli rånad. Du ska veta att samhället står på din sida. Kvinnor ska kunna känna samma trygghet som män och de män som utsätter kvinnor för sexuella övergrepp och våld ska straffas hårdare.\n\nCenterpartiet vill:"
  },
  {
    "url": "https://www.centerpartiet.se/var-politik/politik-a-o/lag-och-ratt/brottsforebyggande",
    "content": "förebygga brott\n\nEtt brott som aldrig inträffar drabbar vare sig offer, samhälle eller gärningsman. Därför är det brottsförebyggande arbetet så viktigt. Du ska inte behöva vara rädd för att drabbas av brott hemma, när du går och handlar, går till skolan eller jobbet, eller lämnar barnen på förskolan.\n\nCenterpartiet vill:\n\nSamhället måste reagera tidigt\n\nPolisen måste vara närvarande i lokala områden och sambandet mellan socialtjänst, skola och polis måste byggas starkare, så att ungdomar och barn på glid fångas upp tidigare och skiljs från destruktiva miljöer.\n\nDet är också viktigt med ordentliga satsningar på jobb och fritidsaktiviteter, eftersom vi vet att det bidrar till färre sociala problem. Vi vill därför se ökad samverkan mellan kommuner, civilsamhälle och näringsliv för att erbjuda en värdefull fritid samt en tillgänglig arbetsmarknad för unga.\n\nVi vill satsa på trygghetsvärdar som en länk mellan lokalsamhället och polisen. Utsatta områden ska ges hopp och framtidsmöjligheter genom satsningar och kvalitetskrav på skolor, genom bättre förutsättningar för att komma in i jobb och driva företag – så att alla ungdomar ser dem som strävar och skapar, inte dem som skjuter och stjäl, som förebilder.\n\nVi vill också införa en ny frivårdsåtgärd, som innebär att dömda personer under en tid kan förbjudas att vistas i ett område. På så sätt gör vi otrygga områden tryggare.\n\nVi tycker det är viktigt att det läggs mer kraft på levande, trygga och attraktiva miljöer där människor bor och jobbar. För att antalet brott ska minska. I Falkenberg har en modellhaft stora framgångar i bostadsområdet Falkagård. Vi vill att Falkenbergsmodellen används i fler kommuner i Sverige.\n\nVi vill att kunskapen om, och användningen av, BID-samarbeten (Business Improvement Districts) ska öka. Det är en internationellt etablerad metod för samverkan mellan privat och offentlig sektor. Metoden har med framgång använts i New York för att få bukt med ökad brottslighet. Genom praktiskt stöd från bland annat kommuner kan fastighetsägare, handlare, ideella aktörer och andra samverka för att ta ansvar för sitt närområde och skapa en levande och attraktiv miljö med minskad brottslighet som följd."
  },
  {
    "url": "https://www.centerpartiet.se/var-politik/politik-a-o/lag-och-ratt/hedersrelaterade-brott",
    "content": "Hedersrelaterade brott\n\nBrott utförda i hederns namn drabbar allt för många flickor och pojkar i Sverige i dag. Unga människor som inte får träffa vänner, blir hotade, misshandlade, tvingade till äktenskap, könsstympade eller i värsta fall mördade. Detta måste få ett slut.\n\nCenterpartiet vill:\n\nKrafttag mot alla brott i ”hederns” namn\n\nMånga kvinnor i Sverige har mördats av familjemedlemmar med hederskulturen som motiv. Barn och unga skickas på uppfostringsresor, pojkar känner sig pressade att kontrollera sina systrar för att bevara en påstådd heder och varje år tvingas unga män och kvinnor, pojkar och flickor, in i arrangerade äktenskap. HBTQI-personer hindras att vara sig själva.\n\nAtt inte få bestämma hur man själv vill gå klädd. Att inte själv få välja vänner, eller vem man vill leva med, det är att utsättas för hedersförtryck. Hedersproblematiken sträcker sig från kränkande behandlingar till mord och framtvingade självmord. Det är något vi aldrig kan acceptera. Vi vill kriminalisera kontrollerande beteende för att på ett tidigt stadium kunna stoppa det förtryck som begränsar, framför allt, barn, unga och kvinnor att leva sitt liv fullt ut.\n\nSedan könsstympning förbjöds 1982 har bara två fall lett till fällande domar. Det är ett vidrigt brott. För att fler gärningspersoner ska kunna straffas vill vi att vårdnadshavare som misslyckas med att skydda en flicka från könsstympning ska kunna straffas för det. De som vågar anmäla ska få livslång anonymitet i rättsprocessen.\n\nVi vill att alla barn ska få vara barn. Andra partier vill i viss mån reglera kvinnors och flickors rätt att bära slöja, något vi tror är fel väg att gå. Det är förfärligt att det finns flickor som blir tvingade eller känner sig pressade att ha slöja. I stället för förbud, som skulle strida mot religions- och yttrandefriheten, måste vi komma åt tvång och förtryck.\n\nEfter skolloven står en del skolbänkar tomma. Myndigheter misstänker hedersbrott och barnen är svåra att spåra. Här har utreseförbudet som infördes år 2020 gjort skillnad, då myndigheter nu kan hindra att barnen förs ur landet. Men det är även viktigt att arbeta förebyggande genom att säkerställa kunskap och kompetens om hedersförtryck inom skolan och socialtjänsten och att alla grund- och gymnasieskolor upprättar handlingsplaner mot hedersförtryck.\n\nVi vill också se bättre nationell frånvarostatistik som en del i att säkerställa alla elevers rätt till skolgång."
  },
  {
    "url": "https://www.centerpartiet.se/var-politik/politik-a-o/lag-och-ratt/konsumentpolitik",
    "content": "Konsumentpolitik\n\nDet ska vara lätt för dig som konsument att göra bra val. Det du köper ska vara tydligt märkt, så att det blir enkelt att handla exempelvis miljövänliga produkter som är tillverkade på ett bra sätt.\n\nCenterpartiet vill:\n\nEnkel och billig märkning av varor\n\nVi vill därför införa tydliga märkningar, men också öka kunskapen hos konsumenter. Hur gör jag det bästa, miljövänliga valet? Vad innebär just den här etiska märkningen? Svaret på dessa frågor vill vi att var och en bär med sig i butiken. Märkningen innebär extra arbete för alla företag, därför är det särskilt viktigt att små företag, med mindre resurser, enkelt och billigt kan märka sina varor.\n\nVi tycker att kommunernas uppdrag att tillhandahålla konsumentvägledning fyller en viktig funktion. Vi vill också ändra så att den som har en vara med kvitto har reklamationsrätt istället för den som köpte varan från början.\n\nDet är också viktigt att vi tar människors oro för telefonförsäljning på allvar. Nyligen ändrades reglerna och skriftligt krav vid telefonförsäljning krävs nu. Det är bra. Vi vill att även småföretagare ska inkluderas i konsumentskyddet vid telefonförsäljning.\n\nNär en konsument reklamerar en vara enligt konsumentköplagen vill vi att näringsidkaren ska ha bevisbördan under ett år, istället för dagens 6 månader, för att varan inte var felaktig redan vid köptillfället. Vi vill också att konsumenter ska slippa byta kontonummer när man byter bank, på samma sätt som man idag har rätt att ta med sig sitt telefonnummer när man byter telefonabonnemang."
  },
  {
    "url": "https://www.centerpartiet.se/var-politik/politik-a-o/lag-och-ratt/kriminalvarden",
    "content": "Kriminalvården\n\nKriminalvården ska både hålla den dömda borta från kriminalitet och rehabilitera för att förhindra att personen begår brott igen. Rehabiliteringen i svenska fängelser behöver bli bättre. Den som har begått brott ska kunna återgå till ett laglydigt liv när straffet är avtjänat.\n\nCenterpartiet vill:\n\nLängre straff ger möjlighet till bättre rehabilitering av kriminella\n\nDe som sitter i fängelse behöver få arbetsträning, social övning och hjälp för att jobba mot missbruk och kriminellt beteende. Under strafftiden måste det finnas ett fokus på att komma tillbaka till ett liv utan brott. Ofta krävs det längre tid för att kriminalvården ska kunna arbeta med de intagna för att effektivt behandla dessa och hjälpa dem att återgå till ett normalt liv efter fängelsetiden.\n\nMånga som sitter i fängelse mår psykiskt dåligt. Därför är det viktigt att förbättra den psykiatriska vården som ges inom Kriminalvården.\n\nIdag råder det platsbrist inom kriminalvården. Detta leder till att dömda inte börjar avtjäna sina straff tillräckligt snabbt. I värsta fall begår den dömde då nya brott eller utsätter ett tidigare offer för stor press och otrygghet. Centerpartiet vill därför satsa för att få fram fler platser och särskilt prioritera våldsbrottslingar för att dessa inte ska gå fria mellan dom och det att fängelsestraffet börjar avtjänas.\n\nVi vill också att intagna ska motiveras att genomgå behandlingsprogram mot missbruk och kriminalitet. För att öka motivationen ska vägran att delta i dessa program få konsekvenser för möjligheten till villkorlig frigivning. Det är också viktigt att hot och våld mot personal alltid leder till konsekvenser för den intagne.\n\nFör att öka känslan av trygghet för brottsoffer och anhöriga, samt för att motverka spontana rymningar, bör GPS-sändare användas vid fler permissioner och transporter av frihetsberövade än vad som är fallet i dag.\n\nKriminalvården har en viktig roll i att stärka arbetet med att förebygga återfall i brott. Det gäller både yngre och äldre brottslingar.\n\nSamverkan mellan Kriminalvården och socialtjänsten måste förbättras kring insatser i samband med frigivning för att stödja den enskilde i återanpassning och likaså måste arbetet för att förhindra att skulder uppstår för den intagne under häktnings- och verkställighetstiden förbättras.\n\nDe som döms till sluten ungdomsvård har ofta redan har en kriminell livsstil, som Kriminalvården kan ha en större kompetens än Statens institutionsstyrelse att ta hand om.\n\nVi vill därför att utgångspunkten ska vara att ansvaret för den slutna ungdomsvården flyttas till Kriminalvården."
  },
  {
    "url": "https://www.centerpartiet.se/var-politik/politik-a-o/lag-och-ratt/miljobrott",
    "content": "Miljöbrott\n\nBrott mot miljön och naturen måste prioriteras högre. Vi vill se mer samarbete mellan myndigheter i Sverige och med andra länder, då brottslighet på bland annat avfallsområdet begås av internationella nätverk. Samtidigt är det viktigt att tillsynen på just avfallsområdet blir bättre för att kunna motverka brott samt att kommuner ersätts för miljöbrott de drabbas av.\n\nCenterpartiet vill:\n\nSträngare straff för miljöbrott och en mer effektiv tillsyn\n\nMiljöbrott är ofta både komplicerade och påverkar många länder. Därför vill vi att polisen samarbetar mer med andra myndigheter, i Sverige och internationellt.\n\nNär företag begår miljöbrott kan de få en företagsbot. I dag finns det inget register över detta, vilket gör att samma företag kan begå brott, om och om igen, utan att det syns. Det vill vi ändra på, för att göra det möjligt att döma ut strängare straff.\n\nDe senaste åren har antalet brott inom avfallsområdet ökat och fått stor medial uppmärksamhet. Även om den överväldigande merparten av aktörer faktiskt försöker göra rätt för sig och bidra till en cirkulär omställning, så finns det oseriösa aktörer som försöker utnyttja kryphål i lagstiftningen för sin egen vinning. Det tycker vi är fullständigt oacceptabelt.\n\nAvfallsbrott måste beivras i så hög mån det går, samtidigt som de skärpningar i lagstiftningen som tagits fram det senaste året inte får sätta käppar i hjulet för skötsamma aktörer. Samtidigt menar vi att allt inte kan lösas genom skärpningar i lagen, det är också viktigt att tillsynen på avfallsområdet blir betydligt effektivare och hårdare samt att myndighetssamverkan över kommungränserna utvecklas för att kunna spåra bland annat avfallsflöden både geografiskt och över tid.\n\nMånga kommuner ställs i dag inför det problematiska faktum att de bär ansvaret för att sanera och återställa förorenade områden i det fall en verksamhetsutövare som orsakat en miljöskada inte går att identifiera eller har gått i konkurs. Ofta rör det sig om stora kostnader som kan vara svåra för en liten kommun att bära. Statliga medel som finns att söka räcker sällan till. Vi vill också att det ska utgå skäligt skadestånd i de fall miljöbrott från företag orsakar skador och miljöfara för privatpersoner.\n\nVi anser att om den som har begått ett miljöbrott inte kan utkrävas ekonomiskt ansvar så ska det finnas tillräckligt med statliga medel för att ersätta kommunerna för de uppkomna kostnaderna. Dock ska detta ses som en sista utväg – prioriteringen ska alltid vara att identifiera och lagföra den som begår miljöbrott."
  },
  {
    "url": "https://www.centerpartiet.se/var-politik/politik-a-o/lag-och-ratt/manniskohandel",
    "content": "Människohandel\n\nMänniskohandeln ökar i Europa. Offren drabbas hårt. Därför är det viktigt att samhället på ett bättre sätt än idag tar hand om alla flickor, kvinnor, pojkar och män som utsätts.\n\nCenterpartiet vill:\n\nArbeta mot människohandel på flera fronter\n\nVi vill stärka fokus på människohandel. Det finns i dag stor osäkerhet kring människohandelsfrågor i rättsväsendet. Vi vill därför se ett kunskapslyft hos polisen, Åklagarmyndigheten och domstolarna, så att fler fall kan tas till domstol.\n\nEftersom en stor del av människohandeln sker för sexuella ändamål vill vi stoppa de digitala bordellerna där kvinnor, barn och män säljs i Sverige, oavsett var sajten är registrerad och att polisen ska bedriva aktivt spaningsarbete på dessa sajter.\n\nI Sverige har de flesta fall av människohandel med barn för sexuella ändamål rört flickor i åldrarna 16–17 år. Vi ser väldigt allvarligt på det och vill därför se höjda straff för köp av sex av minderårig. Det kan du läsa mer om under Prostitution.\n\nDet är viktigt att samhället tar hand om och stöttar dem som utsatts för människohandel. Europakonventionen säger att personer som utsatts ska ha rätt till en reflektionsperiod på 30 dagar för vila och återhämtning.\n\nSverige följer i den här delen i dag inte konventionen. Det tycker vi att Sverige ska göra. Vi vill även utöka perioden för vila och återhämtning. Det får inte vara viktigast att snabbt tvinga in brottsoffret i utredningar och rättegång.\n\nMänniskohandel handlar ofta om prostitution, men det är också vanligt att det handlar om andra saker än sexuella ändamål. Många som utsätts arbetar inom restaurangbranschen, som städare eller inom industrin. Vi vill därför att företag i högre grad öppet redogör för hur de arbetar mot människohandel.\n\nNär andra myndigheter upptäcker människohandel, till exempel Arbetsmiljöverket när de gör inspektioner, vill vi att de ska ha större befogenheter att påbörja en utredning. Företag ska inte kunna utnyttja människor och gömma sig bakom regelverk."
  },
  {
    "url": "https://www.centerpartiet.se/var-politik/politik-a-o/lag-och-ratt/organiserad-brottslighet",
    "content": "GrOV Organiserad brottslighet och gängkriminalitet\n\nDödsskjutningarna i Sverige har ökat dramatiskt sedan 2011. Kriminella gäng hotar poliser och åklagare, och i vissa områden sprider otryggheten ut sig. Straffen för grov organiserad brottslighet och gängbrottslighet behöver skärpas. Polisen måste få möjlighet att säkra bevis på fler sätt än idag.\n\nCenterpartiet vill:\n\nStärk hela rättskedjan, från polisen till domstolarna till kriminalvården\n\nDe senaste åren har dödsskjutningarna skördat många offer.\n\nFör att motverka detta måste vi skärpa vissa straff ordentligt, samtidigt som vi stärker hela rättskedjan. Vi måste också satsa på förebyggande arbete för att strypa tillflödet av nya gängmedlemmar.\n\nEftersom brottskarriärer i de allra flesta fall inte inleds med grova brott, kan nolltolerans även mot småbrottslighet på längre sikt stoppa och backa utvecklingen i utsatta områden. Vi vill därför ha nolltolerans även mot småbrott som snatteri och skadegörelse. Att säkerställa en lokalt förankrad polis med fler och synliga poliser och med mer resurser är en absolut förutsättning för att genomföra detta.\n\nTystnadskulturen i vissa områden och grupper är förödande. Vi vill stärka skyddet för vittnen och skärpa straffen till minst två års fängelse när någon hotar ett vittne. För att fler ska våga lämna gängbrottsligheten vill vi också göra det möjligt för fler att ingå i vittnesskyddsprogram.\n\nAtt bara satsa på hårdare straff stoppar inte fler från att söka sig till gängen. Vi vill därför satsa på att motverka det. Det behövs en bra skola som erbjuder goda framtidsförutsättningar och där alla elever lämnar grundskolan rustade att kunna ta sig vidare mot självförsörjning. Ungdomar på glid måste fångas upp och skiljas från destruktiva miljöer. Vi vill därför se en satsning på trygghetsvärdar som ska utgöra en länk mellan lokalsamhället och polisen i vardagen.\n\nVi vet också att många som dömts för grova brott har psykisk ohälsa eller en neuropsykiatrisk problematik. Därför vill vi se till att man ska kunna få snabb och adekvat behandling för att inte hamna i våldssituationer, kriminalitet eller drogmissbruk. Det behövs tidiga stödinsatser till barn och familjer i riskzon samt möjlighet för socialtjänsten att kunna ingripa med insatser på ett tidigare stadium än i dag."
  },
  {
    "url": "https://www.centerpartiet.se/var-politik/politik-a-o/lag-och-ratt/polisen",
    "content": "Polisen\n\nDin trygghet, oavsett var i Sverige du bor, är beroende av fler poliser. Vi vill att poliser ska vara lokalt förankrade, att du helst ska kunna känna till vilka som är dina lokala poliser – och att de kommer när du behöver dem.\n\nCenterpartiet vill:\n\nPolisen måste finnas nära – i hela landet\n\nVi vill se stora satsningar på polisen för att garantera polisens lokala närvaro i samhällen, kvarter och på gles- och landsbygden, med återöppnade poliskontor och fler patrullerande poliser. Vi vill skapa förutsättningar för bättre arbetsvillkor och arbetsmiljö, och att poliser ska få fokusera på polisarbete.\n\nEn effektiv och närvarande polis är en förutsättning för ett väl fungerande rättssamhälle. Vi vill att antalet poliser blir fler och att kåren utökas för att motsvara den genomsnittliga polistäthet som gäller i övriga Europa.\n\nPolisen måste också få jobba med polisarbete och vi vill därför att polisstödsassistenter kan ta över en del av det administrativa arbetet.\n\nVi vill vi också satsa på trygghetsvärdar som kan bli en länk däremellan. Det krävs för att skapa förtroende för polisen och bryta tystnadskultur och gängkriminalitet.\n\nBrottskarriärer inleds i de flesta fall inte med grova brott utan med småbrott eller så kallade livskvalitetsbrott. Därför vill vi också att polisen, med start i vissa områden, ska ha nolltolerans även mot brott som snatteri och skadegörelse. En lokalt förankrad polis – med fler och synliga poliser och med mer resurser – är en förutsättning för att genomföra detta.\n\nI andra länder har man lyckats pressa tillbaka brottsligheten rejält genom tydlighet och uppföljning inom polisen.\n\nVi vill ställa krav på tydligare resultatuppföljning och ansvarsutkrävande av de chefer som inte håller måttet. Det kan effektivisera polisen och öka tryggheten i hela landet. Polisens roll i det brottsförebyggande arbetet är grundläggande."
  },
  {
    "url": "https://www.centerpartiet.se/var-politik/politik-a-o/lag-och-ratt/prostitution",
    "content": "Prostitution\n\nAtt utnyttja en annan människa sexuellt är inget annat än ett betalt övergrepp. Den svenska sexköpslagen är något vi står bakom fullt ut. Vi vill att polisen ska bli bättre på att bekämpa prostitutionen också bland unga på internet.\n\nCenterpartiet vill:\n\nHöj straffen för sexköp\n\nSexköpslagen garanterar att ingen ska kunna köpa en annan människas kropp. Vi ser samtidigt att prostitution och människohandel alltmer flyttats ut på internet. Vi vill stoppa de digitala bordellerna. Polisen måste därför bli bättre på att bekämpa prostitutionen på internet.\n\nDet saknas tillräckligt skydd, exitprogram, rehabilitering och återanpassning för dem som befinner sig i prostitution eller befinner sig i riskzonen. Insatser behöver riktas mot särskilt utsatta grupper. Arbetet med människohandel, koppleri och sexköp behöver prioriteras av polisen så fler fall kan upptäcks och lagförs.\n\nVi vill höja straffet för sexköp så att brottet ger fängelse och att straffet för den som köper sex av en person som är under 18 år ska vara högre. En person som utnyttjar andra personers utsatthet ska straffas hårt – särskilt om offret är ett barn."
  },
  {
    "url": "https://www.centerpartiet.se/var-politik/politik-a-o/lag-och-ratt/rattssakerhet",
    "content": "Rättssäkerhet\n\nAlla som bor i Sverige ska både veta och känna att lagar och regler gäller lika för alla, i alla delar av Sverige. Högt förtroende till rättsväsendet och att rättssamhället skyddar oss är grundläggande för att vi ska kunna lita på rättssäkerheten. Och därmed den liberala demokratin.\n\nCenterpartiet vill:\n\nRättssäkerhet är grunden i en demokrati\n\nDet ska gå att säga vilka straff som är resultatet av ett visst brott. Och man ska vara säker på att man inte döms för brott man inte har begått.\n\nSjälvständiga domstolar som dömer, utan påverkan från till exempel riksdag och regering, är en självklarhet. Likaså att de grundlagsskyddade fri- och rättigheterna garanteras, som exempelvis yttrande-, tryck- och meddelarfrihet.\n\nCenterpartiet värnar rättsstaten. Vi ser behovet av att utveckla de rättsvårdande myndigheternas verktyg, samtidigt som vi sätter ner foten mot rasistiska förslag som gör skillnad mellan människor och riskerar den enskildes rättstrygghet i förhållande till staten, såsom att utvisa familjemedlemmar till kriminella.\n\nAtt motverka korruption är också en viktig del i att säkerställa rättssäkerhet.\n\nI mål mot staten, exempelvis för att ändra ett felaktigt beslut av en kommun eller myndighet, finns det ingen rätt för individer att få sina rättegångskostnader ersatta, ens om de skulle vinna sådana mål. Centerpartiet vill se över möjligheten för människor att få sådana kostnader ersatta när de haft skäl att få sin sak prövad.\n\nVi vill att Sverige inför en författningsdomstol. Där skulle medborgare som känner sina grundläggande fri- och rättigheter kränkta kunna göra sina röster hörda och få sina fall prövade.\n\nGrundläggande för rättssäkerheten och demokratin är domstolarnas oberoende. Vi vill att det ska stärkas och att ytterligare bestämmelser om domarna i de högsta domstolarna ska regleras i grundlagen."
  },
  {
    "url": "https://www.centerpartiet.se/var-politik/politik-a-o/lag-och-ratt/sexualbrott",
    "content": "Sexualbrott\n\nSex ska alltid vara frivilligt. Ingen ska behöva känna sig pressad till att ha sex, i verkliga livet eller på nätet. Våldtäkter, glåpord och tafsningar är oacceptabla och måste förebyggas och bestraffas. Metoo, under hösten 2017, visade tydligt hur utbrett det sexuella våldet är.\n\nCenterpartiet vill:\n\nSverige ska vara trygg, för alla\n\nVare sig du är i skolan, på en konsert, på jobbet, i hemmet eller på tåget. Sverige ska vara tryggt, för alla.\n\nVi står bakom samtyckeslagstiftningen, det vill säga att det ska vara förbjudet att ha sex med en person som inte uttryckligen har sagt ja eller aktivt visar att den vill delta.\n\nInga fler våldtäktsmän ska komma undan med att påstå att de inte förstod att den de utsatt inte ville, när det är tydligt att det inte har funnits något samtycke.\n\nAlltför få anmälda sexualbrott leder till åtal och fällande dom. Uppklarandeprocenten av dessa brott måste öka.\n\nVi vill att polisen i högre grad ska prioritera utredningar av sexualbrott, att de som dömer i sexualbrottsmål ska ha genomgått särskild utbildning om sexualbrott, samt stärka hela rättskedjan för att fler ska fällas för de brott de begår.\n\nDet är dessutom alldeles för låga straff för våldtäkt och grov våldtäkt. Därför vill vi höja straffen för dessa brott och även för brottet sexuellt övergrepp.\n\nVi vill även införa brottet ”synnerligen grov våldtäkt” med ett högre straff, för riktigt grova fall. Sexualbrott gör ofta att offret känner skuld och skam. Ett barn som utsätts tvekar ofta att anmäla, ibland långt upp i vuxen ålder.\n\nVi anser att preskriptionstiden, alltså att ett åtal måste ske inom en viss tid efter en händelse, för sexualbrott mot barn ska tas bort helt och att den ska ses över för övriga sexualbrott. Gärningsmän ska inte gå fria för att offret drabbas av skam, skuld och rädsla i flera år efter övergreppet.\n\nSexualbrott måste förebyggas, och det från tidig ålder. Vi vill att alla elever ska få en bra sex- och relationsundervisning och att den kontinuerligt stärks.\n\nVi menar även att utbildningsinsatser inom sex, relationer och hedersvåld ska genomföras för befintlig skolpersonal.\n\nVi vill att brottsoffer för sexualbrott ska ha rätt till särskilt anpassat stöd och att det ska finnas i hela landet. Är brottsoffret dessutom minderårigt är behovet av stöd ännu större. De organisationer som ger stöd måste få ett stabilt och långsiktigt stöd så att de kan hjälpa så många offer som möjligt."
  },
  {
    "url": "https://www.centerpartiet.se/var-politik/politik-a-o/lag-och-ratt/terrorism",
    "content": "Alla uttryck för våldsbejakande extremism är farliga. Inom islamism, vit makt-miljön och den utomparlamentariska vänstern finns de som hotar både andra människor och hela samhället. Terrorism ska bekämpas, oavsett vilken ideologi det handlar om.\n\nCenterpartiet vill:\n\nTerrorbrott ska straffas hårt\n\nExtremism, terrorism och antidemokratiska strömningar måste motverkas på flera plan. Vi vill kriminalisera samröre med terrororganisation och stödjande av terror. Terrorbrott ska straffas hårt.\n\nVi tycker också att det är viktigt att arbeta långsiktigt och förebyggande. Därför vill vi se ett ökat samarbete mellan till exempel civilsamhälle, skolor, SÄPO, polis och kommuner.\n\nAlla har rätt att uttrycka sina åsikter. Men när åsikterna manar till våld, krigsbrott och terror ska inte det offentliga Sverige vara med och stödja det. Därför vill vi stoppa offentliga medel från att gå till organisationer som sprider våldsbejakande och antidemokratiska budskap. För att stoppa tillväxten av inhemska extremistiska rörelser vill vi också kriminalisera deltagande i våldsbejakande organisationer.\n\nLagen om särskild utlänningskontroll ger idag möjlighet att utvisa personer som befinner sig i Sverige och som utgör en risk för rikets säkerhet eller kan tänkas begå eller medverka till terroristbrott. Det är bra. Vi vill också att myndigheterna ska få bättre förutsättningar att följa upp och kontrollera sådana personer.\n\nMänniskor som stridit för terrororganisationer i andra länder och återvänder till Sverige, ska ställas inför rätta om de har begått brott utomlands. I de fall då straff inte kan dömas ut måste de personer som deltagit i terror i andra länder hållas under uppsikt och avradikaliseras. Vi vill ha ett nationellt resursteam som arbetar operativt med återvändande terrorister och radikala miljöer."
  },
  {
    "url": "https://www.centerpartiet.se/var-politik/politik-a-o/diskriminering",
    "content": "Vi står upp för alla människors rätt att få vara den man är. Ingen ska särbehandlas eller begränsas på grund av kön, könsuttryck, etnicitet, religion, sexuell läggning, ålder eller funktionsnedsättning.\n\nCenterpartiet vill:\n\nVi vill se ett jämställt samhälle fritt från diskriminering\n\nDiskriminering är ett allvarligt problem som skadar både samhället som individen. Individen som inte får ett jobb eller sämre lön på grund av sitt kön, eller som inte släpps in på krogen på grund av sin hudfärg, begränsas. Den liberala demokratin undermineras när tilltron till statens förmåga att skydda och behandla alla människor på ett likvärdigt sätt sjunker.\n\nVi vill reformera Diskrimineringsombudsmannens uppdrag så att myndigheten mer aktivt upptäcker, undersöker och agerar mot diskriminering. Vi vill också höja diskrimineringsersättningen som betalas till de som utsatts för diskriminering. Centerpartiet vill dessutom ge mer resurser till polisens hatbrotts- och demokratienheter runtom i landet, och att civilsamhället ges bättre möjligheter för att stötta brottsoffer. Vi vill också att myndigheter i större utsträckning ska införa anonyma ansökningsförfaranden vid anställningar.\n\nLägg till kön och funktionsnedsättning som grund för hatbrott Alla som lever i Sverige ska kunna känna sig trygga oavsett vem man är. I dag är det alltför många som blir utsatta för hot, hat och våld på grund av sitt kön eller för att de har en funktionsnedsättning. Staten måste tydligt markera mot de som utsätter andra för brott på grund av att de har en annan hudfärg, religion, kön, könsuttryck, sexuell läggning eller om de har en funktionsnedsättning.\n\nCenterpartiet vill därför att även kön och funktionsnedsättning läggs till som grund för hatbrott. Vi vill också att diskrimineringsförbudet i grundlagen stärks och förtydligas så att det också omfattar könsuttryck, religion, ålder och funktionsnedsättning."
  },
  {
    "url": "https://www.centerpartiet.se/var-politik/politik-a-o/diskriminering/metoo",
    "content": "#Metoo\n\nTjejer och kvinnor har alltid blivit utsatta för sexuella trakasserier och sexuella övergrepp. Sedan en tid tillbaka har det genom #metoo-debatten uppmärksammats mer än tidigare. Vi vill underlätta arbetet med att förändra attityder och ge ökade resurser till information och stöd, samt skärpa straffen för den som begår ett sexualbrott.\n\nCenterpartiet vill:\n\nSverige ska vara tryggt, för alla\n\nVi har presenterat en rad förslag för att möta dessa brott och övergrepp. Bland annat vill vi att skolorna ger eleverna bra sex- och samlevnadsundervisning. Vi vill också till exempel höja straffen för samtliga våldtäktsbrott, och att det ska bli enklare att säga upp personal som begår sexuella övergrepp eller trakasserar sina kollegor."
  },
  {
    "url": "https://www.centerpartiet.se/var-politik/politik-a-o/diskriminering/funktionsnedsattningar",
    "content": "Funktionsnedsättningar\n\nSamhället måste vara tillgängligt för alla och funktionshinder får inte vara ett hinder för människor i vardagen.\n\nCenterpartiet vill:\n\nSamhället ska vara tillgängligt för alla\n\nCenterpartiet var med och drev igenom den nya lagstiftning som innebär att bristande tillgänglighet för personer med funktionsnedsättning ska vara grund för diskriminering. Ett samhälle som är tillgängligt för alla är en grundläggande demokratifråga.\n\nFör dem i behov av mest stöd finns LSS-lagen (Lagen om stöd och service till vissa funktionshindrade). Det är en rättighetslag som ger personer med funktionsnedsättningar möjlighet att leva som andra. Det är en viktig lag som vi vill skydda.\n\nAtt få personlig assistans är viktigt och förenklar vardagen för många människor. Alla ska ha möjlighet att påverka sin egen situation. Om man har en funktionsnedsättning är det viktigt att den hjälp och det stöd man får är anpassat den unika situation som gäller för varje människa. Därför vill vi ge människor med funktionsnedsättning fler möjligheter att bestämma över innehållet i stöd, hjälp och service.\n\nBättre möjligheter på arbetsmarknaden\n\nVi är övertygade om att ett steg mot full delaktighet är möjligheten att kunna försörja sig genom eget arbete. Det ska vara enkelt att anställa en person med funktionsnedsättning. Därför är det viktigt att arbetsmarknaden blir mer öppen för dem som vill jobba trots att de har begränsad arbetsförmåga. De som har så omfattande funktionsnedsättningar att de inte kan jobba ska ha rätt till samhällslön.\n\nDet behövs ett större fokus på hur personer med funktionsnedsättning kan få bättre möjligheter att delta i samhället och försörja sig själva. Ett av de viktigaste sätten att få fler människor i arbete handlar om att sänka kostnaderna för att anställa genom exempelvis sänkta arbetsgivaravgifter. Centerpartiet har länge drivit frågan om att konkurrensutsätta Arbetsförmedlingen och låta fler aktörer få förmedla jobben. På detta sätt kan utförare specialisera sig på att förmedla jobb åt särskilda grupper, som exempelvis personer med funktionsnedsättning.\n\nFöretagande är ett bra sätt för människor att bryta sitt utanförskap. Men personer med funktionsnedsättning har idag nästan inga möjligheter att starta eget företag. Även om både viljan, kunskapen och idéerna finns, är risken stor att bli av med det stöd man har behov av eller att stödet inte är anpassat för eget företagande. Möjligheterna för personer med funktionsnedsättning att driva företag måste därför förbättras. Det kan exempelvis handla om att få färdtjänst i samband med företagandet eller anpassning av arbetsplatsen.\n\nDet behövs också förbättrade möjligheter till utbildning för personer med funktionsnedsättning. För den som går eller har gått i gymnasiesärskolan måste det bli enklare att studera vidare och komma ut på arbetsmarknaden. Det handlar bland annat om möjligheten att finansiera sina studier.\n\nUnga personer som på grund av en sjukdom eller en funktionsnedsättning har svårt att arbeta eller studera fullt ut, kan få rätt till så kallad aktivitetsersättning från Försäkringskassan. Systemet idag är utformat så att många unga med funktionsnedsättningar som får aktivitetsersättning inte deltar i insatser som syftar till att öka chanserna att få arbete eller börja studera. Ett skäl är att de förlorar sin rätt till ersättning om de vill studera på deltid. Den som har sjuk- eller aktivitetsersättning tjänar inte heller på att söka arbete eftersom inkomsten kan minska när man skriver in sig vid Arbetsförmedlingen. Människor som har sjuk- eller aktivitetsersättning måste ges bättre förutsättningar att bryta sitt utanförskap. Deras situation kan förändras och därför vill vi att det ska vara möjligt att våga testa att arbeta eller studera utan att förlora sin ersättning.\n\nValfrihet för människor med funktionshinder\n\nAlla ska ha möjlighet att påverka sin egen situation. Om man har en funktionsnedsättning är det viktigt att den hjälp och det stöd man får är anpassat efter individens behov. Därför vill vi ge människor med funktionsnedsättning ökade möjligheter att bestämma över innehållet i stöd, hjälp och service. Framför allt personer som får sin assistans från kommunen har för lite valfrihet idag. Därför vill vi se över ersättningen för den kommunala assistansen."
  },
  {
    "url": "https://www.centerpartiet.se/var-politik/politik-a-o/diskriminering/hbtqi-fragor",
    "content": "HBTQI-FRÅGOR\n\nLösningen på världsproblemen är inte mindre kärlek. Vem du älskar är din ensak. Du ska ha samma rättigheter och få samma bemötande, oavsett vilken sexuell läggning du har.\n\nCenterpartiet vill:\n\nKampen mot diskriminering måste fortsätta\n\nFortfarande utsätts många HBTQI-personer för våld och hatbrott. Det är oacceptabelt.\n\nVi vill se kraftigt ökade resurser till rättsväsendet för att säkerställa att de som begår hatbrott döms för det. Det är också viktigt att vi i Sverige är tydliga mot andra länder i arbetet med att stärka HBTQI-personers rättigheter, och att vi motverkar diskriminering både här hemma och i andra länder.\n\nHBTQI-personer löper i dag större risk att drabbas av psykisk ohälsa. Ett starkt bidragande skäl är att de utsätts i större utsträckning för diskriminering och hatbrott. HBTQI-personer löper även större risk att dö i förtid – inte minst på grund av ökad förekomst av självmord i gruppen.\n\nFörutom ett aktivt arbete för att förebygga diskriminering och hatbrott, behöver kunskaperna om HBTQI-personers situation öka i vården.\n\nVi måste också göra det enklare för fler människor som lider av psykisk ohälsa generellt att få hjälp i tid.\n\nFamiljer kan se olika ut och samhället måste anpassa sig efter det. Vi vill till exempel se en mer flexibel föräldraförsäkring och modernare adoptionsregler, samt tillåta altruistiskt surrogatmödraskap i Sverige.\n\nBanden som kan finnas mellan ett barn och en social förälder – det vill säga en närvarande och omvårdande förälder som inte är genetiskt eller juridiskt kopplad till barnet – kan vara lika starka som banden till en biologisk förälder. Därför vill vi se över möjligheten för barn att behålla kontakten med en varaktig social förälder. Vi tycker också att det är viktigt att exempelvis mödravårdscentraler har bra kompetens i bemötandet av HBTQI-familjer.\n\nVi ser det som positivt om fler mödravårdscentraler väljer att regnbågscertifiera sig."
  },
  {
    "url": "https://www.centerpartiet.se/var-politik/politik-a-o/diskriminering/kvotering",
    "content": "Kvotering\n\nVi vill inte använda kvotering. Kvotering innebär att en position på en arbetsplats reserveras för en speciell grupp, till exempel kvinnor. Vi tror att det är fel väg att gå.\n\nCenterpartiet vill:\n\nAtt lagstifta om kvotering blir som att förbjuda symptomen, inte sjukdomen i sig.\n\nSverige har en könssegregerad arbetsmarknad, där anställda i kvinnodominerade branscher har lägre löner och sämre möjligheter till karriär. Svenska ungdomars utbildnings- och yrkesval bidrar till att bevara orättvisa strukturer. Skolan i sig har inte skapat ojämställdheten, men kan vara en del av lösningen genom mer informerade val i skolan.\n\nLäs mer om jämställdhet här!"
  },
  {
    "url": "https://www.centerpartiet.se/var-politik/politik-a-o/diskriminering/mangfald",
    "content": "Mångfald\n\nSverige är ett land av mångfald. Mångfalden har gjort Sverige till ett rikare land där kulturer, åsikter, identiteter, samt tros- och livsåskådningar utvecklas tillsammans.\n\nCenterpartiet vill:\n\nTa tillvara på mångfalden\n\nMed mångfalden kommer också krav på politiken att ta itu med de utmaningar den medför, inte minst för personer som tillhör minoritetsgrupper och andra som möter särskilda utmaningar i samhället.För Centerpartiet börjar det arbetet med oss själva. Vi strävar efter att bjuda in och ta tillvara på Sveriges mångfald i vårt eget arbete eftersom vi är övertygade om att det leder till bättre resultat. Vi blir bättre på att identifiera och lösa samhällsutmaningar om vi lyckas ta till vara på den bredd av kompetenser och erfarenheter som finns i Sverige.\n\nBryt den segregerade arbetsmarknaden Sverige har en segregerad arbetsmarknad. Anställda i kvinnodominerade branscher har lägre löner och sämre möjligheter till karriär. Utrikesfödda har svårare att etablera sig på arbetsmarknaden. Det är viktigt att den offentliga företagspolitiken i sig inte bidrar till att förstärka stereotypa mönster, som redan finns i näringslivet. Berörda myndigheter, som Vinnova, Almi och Tillväxtverket, måste därför ges tydliga och mätbara mål. Målet ska vara att alla statliga medel för företagande ska fördelas jämställt.\n\nTa krafttag mot hat och hot Den politiska debatten har blivit råare. Minoritetsgrupper möter rasism, homofobi och andra typer av hatbrott. Hat, hot och trakasserier mot förtroendevalda och journalister är alltför vanligt förekommande. Den typen av attacker mot förtroendevalda och andra i offentligheten utgör inte bara övergrepp mot de individer som drabbas utan också mot den liberala demokratin i stort. Studier visar att kvinnor är särskilt utsatta, bland annat över nätet. Många kvinnor väljer att lämna politiken till följd av deras utsatthet. Det innebär i praktiken att kvinnors makt inskränks och att deras röster tystas.Mångfald i stället för kvoteringKvotering innebär att en position på en arbetsplats eller i en bolagsstyrelse reserveras för en speciell grupp, exempelvis utifrån kön, ålder eller etnicitet. Vi tror att kvotering är fel väg att gå. Vi behöver arbeta bredare och från grunden med att bryta den segregerade arbetsmarknaden och stärka arbetet mot diskriminering."
  },
  {
    "url": "https://www.centerpartiet.se/var-politik/politik-a-o/diskriminering/manskliga-rattigheter",
    "content": "Mänskliga rättigheter\n\nAlla människor är födda fria och lika i värde och rättigheter. Det slår de mänskliga rättigheterna fast. Alla länder har ett ansvar att se till att de mänskliga rättigheterna respekteras. De mänskliga rättigheterna är universella. För oss är det grundläggande.\n\nCenterpartiet vill att:\n\nDe mänskliga rättigheterna är en del av den så kallade folkrätten (det internationella regelverk som gäller mellan länder) och finns med i olika internationella överenskommelser. Mänskliga rättigheter omfattar bland annat rätten till liv, rätten till sina egna tankar och sin trosuppfattning och skydd för familjen. Även frihet från tortyr och slaveri, rätt till utbildning och yttrandefrihet är mänskliga rättigheter.\n\nAlla länder har en skyldighet att ta ansvar för att de mänskliga rättigheterna uppfylls i det landets lagar. Det räcker inte med lagar som förklarar landets skyldigheter eller som förbjuder vissa handlingar. Det måste också finnas ett fungerande rättssystem (poliser, advokater och åklagare, opartiska och rättvisa domstolar) som ser till att lagarna fungerar i praktiken.\n\nMänniskor och länder som begår kriminella handlingar och övergrepp mot de mänskliga rättigheterna måste ställas inför rätta.\n\nEuropadomstolen är unik och sista instans att avgöra rättsläget när det gäller mänskliga rättigheter för alla länder som anslutit sig till Europakonventionen för mänskliga rättigheter. Medborgare i olika länder kan vända sig till Europadomstolen när de tycker att det nationella rättsväsendet inte tillräckligt skyddat de mänskliga rättigheterna. Det tycker vi är viktigt och bra, inte minst eftersom det ännu inte finns någon författningsdomstol i Sverige.\n\nDe människor och länder som begår kriminella handlingar och övergrepp mot mänskliga rättigheter, måste kunna ställas inför rätta. Vi menar att en bra början skulle vara att Internationella brottmålsdomstolen, ICC, får ett kraftfullare mandat att ställa krigsförbrytare inför rätta.\n\nDet finns länder som inte är med i ICC, och när brott mot mänskligheten eller krigsbrott begås i de länderna måste ansvar krävas på annat sätt, exempelvis sanktioner. Straffrihet får aldrig råda. Det är viktigt att dokumentera det som sker och säkra att rätt går före makt.\n\nRätten till självbestämmande är central. Rätten till självbestämmande ska vara vägledande för det internationella samfundet oavsett om det gäller att till exempel stödja kurdernas och västsahariernas rätt till självbestämmande.\n\nVi vill att Sverige ska driva på för en rättvis och varaktig lösning som ger Västsaharas folk självbestämmande.\n\nVi vill också att Sverige inom ramen för folkrätten ska stödja processer som säkerställer kurdernas rätt till självbestämmande."
  },
  {
    "url": "https://www.centerpartiet.se/var-politik/politik-a-o/demokrati/monarki",
    "content": "Monarki\n\nKungahuset är en stark symbol för nationen Sverige och monarkin har ett brett folkligt stöd. Vi stöder monarkin så länge den fungerar som i dag.\n\nCenterpartiet vill:\n\nMonarkin är en stark symbol för Sverige\n\nAlla röstberättigade ska då ha haft chansen att lägga sin röst på den som de tycker är bäst lämpad att företräda folket.\n\nKungahusets funktion som representant för Sverige gör att Sverige som land syns i världen och det är något som både industrin och turistnäringen kan dra nytta av. Det finns också ett brett folkligt stöd för monarkin.\n\nVi vill ha kvar monarkin i Sverige som den ser ut i dag, där kungahuset inte har någon formell makt."
  },
  {
    "url": "https://www.centerpartiet.se/var-politik/politik-a-o/demokrati",
    "content": "Demokrati\n\nDe senaste åren har demokratin i världen försvagats. Av de 167 länder i världen som rankas i Demokratiindex, räknas endast 13,8 procent som fullvärdiga demokratier. Auktoritära stater och högerpopulism gör att demokratin urholkas, även i Europa. Vi arbetar för att bevara och stärka demokratin, i Sverige och i världen. Vi vill att du ska få bestämma mer över din vardag – var du än bor.Centerpartiet vill:\n\nVi måste värna och utveckla demokratin\n\nVi tror på din rätt och förmåga att själv forma din egen framtid. Därför vill vi att makten ska finnas så nära dig som möjligt. För att till exempel ordna förskola åt alla krävs beslut i kommuner. En del frågor, som exempelvis sjukvård, behöver skötas på regional nivå för att fungera. Beslut om lagar som ska gälla hela landet ska ske på nationell nivå. Vissa frågor, som inom exempelvis miljö och klimat, kräver internationellt samarbete.\n\nValen till riksdag, regioner och kommuner i Sverige sker vart fjärde år. Då kan de valda politikerna bytas ut om väljarna inte tycker att de gör ett bra jobb. För att du ska kunna veta vad politikerna gör behövs en fri press i hela landet som granskar dem som har makten.\n\nTyvärr sprids ofta felaktiga berättelser i sociala medier. Därför tycker vi att det är viktigt att man i skolan får lära sig om källkritik\n\nEn grundläggande fråga i en demokrati är att lagar och regler ska gälla lika för alla. Riksdagen fattar beslut om lagarna men det är domstolarna som dömer i det enskilda fallet, utan påverkan från riksdag och regering."
  },
  {
    "url": "https://www.centerpartiet.se/var-politik/politik-a-o/demokrati/hbtqi",
    "content": "HBTQI-FRÅGOR\n\nLösningen på världsproblemen är inte mindre kärlek. Vem du älskar är din ensak. Du ska ha samma rättigheter och få samma bemötande, oavsett vilken sexuell läggning du har.\n\nCenterpartiet vill:\n\nKampen mot diskriminering måste fortsätta\n\nFortfarande utsätts många HBTQI-personer för våld och hatbrott. Det är oacceptabelt.\n\nVi vill se kraftigt ökade resurser till rättsväsendet för att säkerställa att de som begår hatbrott döms för det. Det är också viktigt att vi i Sverige är tydliga mot andra länder i arbetet med att stärka HBTQI-personers rättigheter, och att vi motverkar diskriminering både här hemma och i andra länder.\n\nHBTQI-personer löper i dag större risk att drabbas av psykisk ohälsa. Ett starkt bidragande skäl är att de utsätts i större utsträckning för diskriminering och hatbrott. HBTQI-personer löper även större risk att dö i förtid – inte minst på grund av ökad förekomst av självmord i gruppen.\n\nFörutom ett aktivt arbete för att förebygga diskriminering och hatbrott, behöver kunskaperna om HBTQI-personers situation öka i vården.\n\nVi måste också göra det enklare för fler människor som lider av psykisk ohälsa generellt att få hjälp i tid.\n\nFamiljer kan se olika ut och samhället måste anpassa sig efter det. Vi vill till exempel se en mer flexibel föräldraförsäkring och modernare adoptionsregler, samt tillåta altruistiskt surrogatmödraskap i Sverige.\n\nBanden som kan finnas mellan ett barn och en social förälder – det vill säga en närvarande och omvårdande förälder som inte är genetiskt eller juridiskt kopplad till barnet – kan vara lika starka som banden till en biologisk förälder. Därför vill vi se över möjligheten för barn att behålla kontakten med en varaktig social förälder. Vi tycker också att det är viktigt att exempelvis mödravårdscentraler har bra kompetens i bemötandet av HBTQI-familjer.\n\nVi ser det som positivt om fler mödravårdscentraler väljer att regnbågscertifiera sig."
  },
  {
    "url": "https://www.centerpartiet.se/var-politik/politik-a-o/demokrati/varna-och-utveckla-demokratin",
    "content": "Värna och utveckla demokratin\n\nDemokratins kämpar finns i hela världen. Men i många länder har demokratin försvagats de senare åren. Auktoritära stater och högerpopulism gör att demokratin urholkas, även i närliggande europeiska länder. Centerpartiet arbetar för att bevara och stärka demokratin, i Sverige och i världen. Vi vill att du ska få bestämma mer över din vardag – var du än bor.\n\nCenterpartiet vill:\n\nVi måste värna och utveckla demokratin\n\nVi tror på din rätt och förmåga att själv forma din egen framtid. Därför vill vi att makten ska finnas så nära dig som möjligt, att beslut tas på rätt nivå. Många beslut fattas bäst av dem som själva berörs eller i frivillig samverkan mellan människor i familjer, grannskap och föreningar. För frågor gällande till exempel förskola och skola krävs beslut i kommuner, och i andra frågor som exempelvis sjukvård behövs beslut på regional nivå. När det gäller lagar för hela landet måste det ske på nationell nivå, och vissa frågor, som inom exempelvis miljö och klimat och internationell säkerhet, krävs internationellt samarbete.\n\nValen till riksdag, regioner och kommuner i Sverige sker vart fjärde år. Då väljer vi gemensamt våra folkvalda för kommande mandatperiod, och kan på samma sätt byta ut sittande politiker om väljarna inte tycker att de gör ett bra jobb. För att du ska kunna veta vad politikerna gör behövs en fri press i hela landet som granskar dem som har makten.\n\nTyvärr sprids ofta felaktiga berättelser i sociala medier. Därför tycker vi att det är viktigt att man i skolan får lära sig om källkritik.\n\nEn grundläggande fråga i en demokrati är att lagar och regler ska gälla lika för alla. Riksdagen fattar beslut om lagarna men det är domstolarna som dömer i det enskilda fallet, utan påverkan från riksdag och regering eller någon annan."
  },
  {
    "url": "https://www.centerpartiet.se/var-politik/politik-a-o/familjen/skilsmassa-och-bodelning",
    "content": "Skilsmässa och bodelning\n\nIbland väljer par att gå i sär. Det är viktigt att lagen inte bidrar till att försvåra en separation. Ingen ska tvingas välja att stanna kvar i en relation av ekonomiska skäl. Och i takt med att samhället förändras måste även lagstiftningen förändras.\n\nCenterpartiet vill:\n\nUnderlätta bodelning när ett par går isär\n\nEtt pars sammanflätade ekonomi kan i vissa fall utgöra ett problem långt efter att ett förhållande upphört. Vid en skilsmässa ska normalt en bodelning göras. Om parterna inte kommer överens om bodelningen kan en av dem, eller båda, ansöka hos tingsrätten om att en bodelningsförrättare ska utses. Bodelningsprocessen riskerar då att bli lång och kostsam. En trilskande part kan förhala processen i flera år. Under tiden kan den andra parten tvingas att leva i ekonomiskt trångmål, ha svårt att få bolån och tvingas lägga mycket tid och energi på att driva bodelningsprocessen framåt.\n\nBodelningskostnaderna täcks inte i dag i hemförsäkringen och omfattas inte heller av rättshjälp från staten. Att på olika sätt förhala och försvåra en bodelning används därför i vissa fall som ett sätt att utöva makt och kontroll över en tidigare partner. Det är oacceptabelt. Vi vill att reglerna för bodelning ses över.\n\nBodelningsprocesserna måste bli snabbare och effektivare.\n\nAtt leva som sambor är den vanligaste formen av parrelation. Sambolagen är tänkt att utgöra en trygghetslagstiftning för de personer som väljer att bo tillsammans, ha gemensamt hushåll och vara ett par utan att gifta sig. Den gemensamma bostaden utgör till stor del navet i ett samboförhållande. Det är därför en fördel om båda parterna i ett samboförhållande äger bostaden gemensamt – eller att bostaden åtminstone utgör samboegendom. Vi vill göra det möjligt att avtala om att den egendom som utgör sambors gemensamma bostad, ska vara samboegendom. Det skulle innebära en trygghet för båda parternas investeringar och komma undan kravet på att man måste ha flyttat till en ny gemensam bostad för att egendomen ska anses vara samboegendom."
  },
  {
    "url": "https://www.centerpartiet.se/var-politik/politik-a-o/familjen",
    "content": "Familjepolitik\n\nAlla barn ska få en så trygg uppväxt som möjligt. Därför behövs det en modern familjerätt som tar hänsyn till barnets bästa och till att familjer är olika. Familjepolitiken ska ge människor stor frihet att leva det liv som de själva vill.\n\nCenterpartiet vill:\n\nVi tar parti för barnet\n\nAlla barn har rätt till en trygg uppväxt. Goda familjeförhållanden, ett socialt nätverk med vänner, en stöttande skola och en aktiv fritid är väldigt viktigt. Men så är det tyvärr inte i dag för alla. Därför behöver Sverige få en modern familjepolitik.\n\nDe flesta barn växer upp under trygga förhållanden med sin familj. Men tyvärr är det inte så för alla barn. Då kan Socialtjänsten behöva ta ställning till om ett barn ska bo kvar eller ha fortsatt kontakt med sina föräldrar.\n\nFörutsättningen ska alltid vara att umgänge mellan ett barn och en förälder ska vara för barnets bästa och att umgänget alltid är till för barnet. För oss är det självklart: om det är klarlagt att en förälder eller vårdnadshavare utsatt någon i familjen för fysiskt eller psykiskt våld eller andra kränkningar, ska det anses som en klar brist i förälderns förmåga att ta hand om sitt barn. På samma sätt som att en förälder som riskerar att utsätta sitt barn för fysiskt eller psykiskt våld inte ska ha rätt till vårdnad om barnet.\n\nUmgänge mellan en förälder och ett barn kan ske på olika sätt, till exempel via videosamtal. Det innebär att en form av umgänge med föräldern kan medföra risker för barnet medan en annan form anses riskfritt. Det är därför viktigt att avgöra om det finns någon form av umgänge som kan anses riskfri och om denna umgängesform är till barnets bästa.\n\nUtöver vårdnadshavarna kan barnet ha relationer till andra viktiga vuxna. Det kan handla om mor- och farföräldrar eller andra släktingar, familjehemsföräldrar, styvföräldrar, eller om barnets föräldrar lever i samkönade relationer. En sådan närstående vuxen kan ha en lika viktig roll i barnets liv som en förälder.\n\nBarnets vårdnadshavare har i dag ansvar för att tillse att barnets behov av umgänge med någon annan som står barnet särskilt nära, så långt möjligt tillgodoses. Tyvärr är det inte ovanligt att vårdnadshavaren inte fullföljer sitt ansvar och sätter sin egen vilja framför barnets relation. Vi vill se över lagstiftningen i syfte att säkerställa barnets rätt till kontakt och umgänge med en varaktig social förälder.\n\nFamiljer ser väldigt olika ut i Sverige. I dag föds fler barn av föräldrar som inte är gifta än av föräldrar som är gifta. Därför är det självklart för oss att när ett sambopar får barn tillsammans så ska samma föräldraskapspresumption gälla som när ett par är gifta.\n\nNär ett gift heterosexuellt par får barn i dag förutsätts det alltid att maken är pappa till barnet, vilket kallas faderskapspresumtion. Riksdagen har fattat beslut om att utöka presumtionen så att den omfattar alla fall där ett par är gifta eller registrerade partners. Men för heterosexuella sambopar krävs det att mannen skriftligen erkänner faderskapet, och för homosexuella sambopar att det görs en föräldraskapsutredning.\n\nCenterpartiet vill istället att även sambopar ska omfattas av föräldraskapspresumtionen – det vill säga att även den som lever i ett samboförhållande ska antas vara förälder vid ett barns födsel."
  },
  {
    "url": "https://www.centerpartiet.se/var-politik/politik-a-o/familjen/adoption",
    "content": "Adoption\n\nBarnets bästa ska styra när det handlar om adoption. Därför måste de som vill adoptera utredas noga. Det viktiga är hur lämplig man är som förälder – inte vilket kön man har eller hur familjekonstellationen ser ut.\n\nCenterpartiet vill att:\n\nUtgå alltid från barnets bästa\n\nIdag ges alla människor samma rätt att bli prövade om de är lämpliga som föräldrar till ett adoptivbarn. Oavsett om man är man, kvinna eller icke-binär eller vilken sexuell läggning man har. Vi tog tidigt ställning för att homosexuella skulle få samma möjlighet att prövas för adoption som heterosexuella. Det var en självklarhet för oss att det skulle vara så."
  },
  {
    "url": "https://www.centerpartiet.se/var-politik/politik-a-o/familjen/barnbidrag",
    "content": "Barnbidrag\n\nBarnbidrag är ett ekonomiskt stöd som automatiskt betalas ut, med lika belopp till alla föräldrar som bor och har barn i Sverige. För många familjer, särskilt med låga inkomster är barnbidraget en viktig del av ekonomin och det har genom åren haft en viktig fördelningspolitisk betydelse. Barnbidraget ska inte vara något man ansöker om vid behov utan något alla får, oavsett vilken situation eller inkomst man har.\n\nBarnbidrag är – och ska vara – ett stöd för alla barnfamiljer\n\nBarnbidrag infördes först 1937, som ett inkomstbaserat stöd, och sedan från 1947 i ungefär sin nuvarande form med lika belopp per barn. Syftet har varit att ge stöd för de kostnader som är förknippade med barn och att utjämna de ekonomiska förutsättningarna mellan familjer med få respektive flera barn.\n\nBarnbidrag är ett ekonomiskt stöd som automatiskt betalas ut, med lika belopp till alla föräldrar som bor och har barn i Sverige. Barnbidraget ska inte vara något man ansöker om vid behov utan något alla får, oavsett vilken situation eller inkomst man har.\n\nMånga hushåll som får barnbidrag har stora ekonomiska resurser. Det är viktigt att träffsäkerheten i våra trygghetsförsäkringar beaktas.\n\nAtt administrera inkomstkontroll är kostsamt. Skattesystemet är progressivt vilket innebär att den som tjänar mer också betalar en större del av sin lön i skatt. Att alla oavsett inkomst behandlas lika och har samma sociala rättigheter långsiktigt garanterar viljan att bidra till den gemensamma välfärden. Vi tycker därför det är bra att barnbidraget är ett ekonomiskt stöd för alla.\n\nVi tycker också det är bra att barnbidraget delas lika mellan föräldrarna eller mellan vårdnadshavare, eftersom båda föräldrarna har ansvaret för barnet. Det ska inte spela någon roll om föräldrarna bor tillsammans eller inte. Vår syn på det delade barnbidraget formas av vår syn på familjepolitiken, en politik som säger att alla barn har samma värde.\n\nFlerbarnstillägg infördes 1982, för familjer med minst tre barn, och år 2005 utökades rätten till flerbarnstillägg att även omfatta familjer med två barn. År 2020 konstaterade Riksrevisionen att flerbarnstillägget för barn nummer två som infördes år 2005, inte har fått den önskade fördelningseffekten och ansåg därför att den delen av tillägget bör avskaffas.\n\nMed anledning av denna granskning vill vi att flerbarnstillägget ska ses över."
  },
  {
    "url": "https://www.centerpartiet.se/var-politik/politik-a-o/familjen/barn-som-far-illa",
    "content": "BARN SOM FAR ILLA\n\nDet är extra allvarligt när barn far illa. Oavsett om det handlar om misshandel, psykisk ohälsa, försummelse eller ekonomiska svårigheter. Samhället måste finnas där för att fånga upp de barn som på olika sätt behöver stöd.\n\nCenterpartiet vill:\n\nSamhället måste förbygga att barn hamnar i utsatthet\n\nI Sverige har de flesta barn det bra, och bor i trygga familjer. Men allt fler barn och unga mår dåligt. Samtidigt är det för få unga som får den hjälp de behöver. Köerna till barn- och ungdomspsykiatrin (BUP) är i dag oacceptabelt långa. Alldeles för få regioner klarar av det nationella målet om att 90 procent av de barn och unga som söker vård får komma på sitt första besök inom 30 dagar.\n\nVi vill satsa på kortare köer inom BUP, genom att ge pengar till de regioner som kan erbjuda hjälp i tid. Samtidigt vill vi göra det enklare att få hjälp i skolan genom elevhälsan. För att det ska bli möjligt kan det, utöver kuratorer, finnas studiepedagoger som exempelvis har beteendevetarutbildning. Dessa kan både stötta eleverna i deras studier och vara ett samtalsstöd.\n\nBarn är en särskilt utsatt grupp. Rädda Barnen säger att omkring 200 000 barn lever med våld som en del av sin vardag. De barnen riskerar också att själva utsättas både för våld och sexuella övergrepp. Enligt Rädda Barnen har nästan ett av sju barn någon gång blivit slaget av en vuxen. Det är oacceptabelt.\n\nPolisen får in fler och fler anmälningar om barnmisshandel, men mörkertalet är stort. Det gör det svårt att veta hur många barn som verkligen misshandlas.\n\nVi vill att de som utsätter barn för brott ska kunna straffas oftare än i dag. Därför vill vi se ett nytt barnmisshandelsbrott, som ska inkludera både fysisk och psykisk misshandel.\n\nVi tycker också att det ska finnas ett särskilt barnfridskränkningsbrott, för dem som begår många mindre brott mot ett barn, som ska ha hårdare straff än andra fridskränkningsbrott.\n\n15 procent av de tillfrågade eleverna i årskurs nio känner sig inte trygga i skolan och ännu fler är rädda för andra elever. Så ska det inte vara.\n\nVi vill skärpa skyldigheten för skolan att genast flytta elever som allvarligt stör studiero eller trygghet för övriga elever och att polisanmäla om de har skäl att misstänka att ett barn utsatts för sexualbrott eller brott mot liv eller hälsa."
  },
  {
    "url": "https://www.centerpartiet.se/var-politik/politik-a-o/familjen/foraldraforsakring",
    "content": "Föräldraförsäkring\n\nFöräldraförsäkringen finns till för att föräldrar ska kunna kombinera föräldraskap med arbete, och vara med sina små barn den första tiden. Det är väldigt bra att föräldrar får förutsättningar att ge sina barn den allra bästa starten i livet genom att kunna knyta an under den första, viktiga tiden. Samtidigt ser vi att dagens föräldraförsäkring för med sig ett antal jämställdhetsproblem som vårt samhälle måste ta itu med.\n\nCenterpartiet vill:\n\nEn jämställd, enkel och tydlig föräldraförsäkring\n\nVi vill se en jämställd, enkel och tydlig föräldraförsäkring som är anpassad till vårt moderna samhälle och arbetsliv. Pappors uttag av föräldraledighet ökar men väldigt sakta. Det leder till negativa konsekvenser för såväl enskilda individer som för samhället i stort.\n\nCenterpartiet vill inte detaljstyra människors privatliv. Problemen med ojämställd fördelning av föräldraledigheten är dock ett typexempel på att vi som individer begränsas av omvärldens förväntningar på oss utifrån könstillhörighet.\n\nVi tycker att det behövs en diskussion om hur vi kan riva de strukturer som hindrar män från att utnyttja sin föräldraledighet och kvinnor att kombinera ett gott föräldraskap med ett gott arbetsliv.\n\nÖver 70 procent av föräldrapenningen på lägstanivån (för närvarande 180 kronor per dag) betalas ut till mammor. Vi vill därför att lägstanivådagarna bör fasas ut ur föräldraförsäkringen. I stället skulle exempelvis antalet SGI-dagar, alltså dagar för sjukpenningsgrundande inkomst, i föräldraförsäkringen kunna utökas. Det skulle leda till att antalet dagar begränsas något, samtidigt skulle samtliga dagar i föräldraförsäkringen ge full ersättning.\n\nSnabbhetspremien innebär att en förälder kan behålla samma nivå på ersättning som med första barnet, om kvinnan blir gravid på nytt innan det första barnet har uppnått ett år och nio månaders ålder. Detta har påverkat föräldrars familjeplanering mot tätare födslar. Det är problematiskt för kvinnors hälsa och vi vill därför att den ska avskaffas.\n\nFöräldraförsäkringen har i första hand till syfte att ge föräldrar utrymme för omvårdnad och anknytning till sina barn under de första levnadsåren. Vi vill förändra reglerna i föräldraförsäkringen så att 80 procent av föräldraledigheten ska tas ut innan barnet har fyllt tre år, för att inte kvinnor som tar ut den största delen av föräldraledigheten ska missgynnas på eller inte komma tillbaka till arbetsmarknaden.\n\nMöjligheten för båda föräldrar att ta ut dubbeldagar, det vill säga att båda föräldrarna är lediga med föräldrapenning samtidigt, är i dag begränsad till 30 dagar per förälder. Studier visar att dubbeldagarna har varit gynnsamma för jämställdhet, sammanhållning i familjen och även för kvinnors hälsa. Vi vill därför avskaffa denna begränsning."
  },
  {
    "url": "https://www.centerpartiet.se/var-politik/politik-a-o/familjen/ofrivillig-barnloshet",
    "content": "Ofrivillig barnlöshet\n\nIdag drabbas omkring 10–15 procent av alla svenska par av ofrivillig barnlöshet. Att inte kunna få barn kan vara mycket psykiskt påfrestande. Vi tycker att samhället ska stödja ansvarsfulla barnlängtande vuxna som vill ha barn.\n\nCenterpartiet vill att:\n\nEtt ansvarsfullt föräldraskap bygger på förmågan att ge barnet kärlek, trygghet och omsorg.\n\nForskningen har under de senaste åren gjort stora framsteg vad gäller assisterad befruktning. Det innebär att fler människor kan få hjälp att få barn. Det finns idag metoder för assisterad befruktning som inte är tillåtna i Sverige. Det handlar till exempel om embryodonation, där både ägg och spermier är donerade. Vi tycker att embryodonation ska bli en tillåten metod i Sverige. Vi var även med och drev igenom att ensamstående kvinnor ska få möjlighet att genomgå assisterad befruktning.\n\nSurrogatmödraskap betyder att en kvinna bär ett barn åt ett par som av någon anledning inte kan få barn själva. Det kan till exempel handla om kvinnor som saknar livmoder eller manliga homosexuella par. Idag är surrogatmödraskap inte en tillåten metod i Sverige. Det vill vi ändra på.\n\nVi vill att så kallat altruistiskt surrogatmödraskap, där det inte finns någon ersättning inblandad, ska bli en tillåten metod i Sverige. Det innebär att en surrogatmamma inte ska kunna ta betalt för att hon är gravid åt någon annan. Det är också viktigt att motverka den olagliga handel som idag finns med barn och surrogatmödrar i världen.\n\nEftersom surrogatmödraskap inte är tillåtet i Sverige, finns det svenska par som anlitar surrogatmödrar i andra länder. Det är idag vanligt att processen med att fastställa vårdnadshavare för de barn som blir till genom surrogatmödraskap utomlands blir lång. Det handlar ofta om osäkerhet hos socialtjänsten kring hur man ska hantera frågan. Detta skapar en mycket osäker situation för barnen och deras föräldrar. Därför måste lagstiftningen bli tydligare."
  },
  {
    "url": "https://www.centerpartiet.se/var-politik/politik-a-o/familjen/omhandertagande-av-barn",
    "content": "Omhändertagande av barn\n\nDet finns barn som inte kan bo kvar hos sina föräldrar för att bristerna i omsorgen är för stor. Alla beslut som rör barn ska alltid fattas utifrån vad som är det bästa för barnet. I ett så ingripande beslut, som ett omhändertagande av ett barn innebär, är detta särskilt viktigt.\n\nCenterpartiet vill:\n\nTydligare skäl för omhändertagande och för att det ska upphöra\n\nSåväl skälen till omhändertagandet, som förutsättningarna för att omhändertagandet ska upphöra, måste vara begripliga för alla inblandade. Detta är viktigt ur rättssäkerhetssynpunkt, men skapar också trygghet och förutsägbarhet för både barn och vuxna.\n\nFamiljehem som tar ansvar för placerade barn behöver tydligare stöd och utbildning för att kunna hjälpa barnet eller den unga på bästa sätt. I dag finns det inte någon enhetlig plan för hur familjehem ska rekryteras och behållas.\n\nVi vill att alla familjehem får en grundutbildning och möjlighet för vidareutbildning som är anpassad till det enskilda familjehemmets behov. Socialtjänsten i kommunerna bör också vara ett mer närvarande och tillgängligt stöd i vardagen för de familjehem som behöver det."
  },
  {
    "url": "https://www.centerpartiet.se/var-politik/politik-a-o/jobb/arbetsmiljo",
    "content": "Arbetsmiljö\n\nArbetsmiljön på svenska arbetsplatser behöver bli bättre. Vi tycker att det viktigt att man mår bra, både på jobbet och av jobbet. Därför behövs en bra arbetsmiljö.\n\nCenterpartiet vill:\n\nEn arbetsmiljö för att människor ska må bra\n\nDärför ser vi arbetsmiljöfrågor som en naturlig del av livet på jobbet. Det kan handla om allt från hur du trivs med dina kollegor, till ont i huvudet på grund av höga ljudnivåer.\n\nDet behövs specifika satsningar för att få till bättre förutsättningar för arbetsgivare att bedriva ett förebyggande arbetsmiljöarbete. Eftersom småföretag har mer begränsade resurser än stora företag behövs ett speciellt fokus på de mindre företagen. Satsningarna kan innebära kunskapsspridning, rådgivning eller bättre verktyg för att underlätta det systematiska arbetsmiljöarbetet.\n\nDessutom är det av största vikt att förenkla regelverket, vilket kan innebära att vissa krav på arbetsmiljöområdet inte gäller lika för stora som små företag, utan anpassas för att på bästa sätt säkra arbetsmiljöresultatet.\n\nFör att motverka stressrelaterad psykisk ohälsa ser vi, bland annat, att skattefriheten för hälso- och sjukvård som arbetsgivare erbjuder sina medarbetare måste återinföras och rehabiliteringsstödet utvidgas. Vill du läsa mer om fler åtgärder för att minska stressrelaterad psykisk ohälsa, klicka här.\n\nSkyddsutrustning måste vidare finnas tillgänglig för arbetsplatser som är utsatta för allvarliga smittorisker, och myndigheterna behöver utarbeta rutiner som kan appliceras vid framtida pandemier.\n\nKvinnor står i dag för en betydande del av sjuktalen. Det är något som hänger ihop med hur mycket ansvar kvinnor tar i hemmet, samtidigt som de presterar mycket på jobbet. Vi vill därför särskilt se över kvinnors sjukskrivningar och hitta lösningar till det stora problem som kvinnors sjukskrivningar innebär.\n\nMed coronapandemin har vi sett hur arbete hemifrån, på distans, prövats i betydande omfattning. Det har visat på utmaningar, som att personer riskerar att bli isolerade socialt, men också många fördelar för dem som haft möjligheten att arbeta hemifrån. Det innebär också en breddad rekryteringsbas för arbetsgivare, att stad och land binds samman.\n\nVi vill se över reglerna kring arbetsmiljö så att dessa följer med i tiden och anpassas till nya förutsättningar, liksom reglerna kring förmånsbeskattning utifrån förutsättningarna för distansarbete."
  },
  {
    "url": "https://www.centerpartiet.se/var-politik/politik-a-o/jobb",
    "content": "Jobb\n\nDet behövs en förnyad politik för våra jobbskapare i Sverige. Vi vill att Sverige ska vara världens bästa land att driva företag i. Det behövs enklare regler och mindre krångel. Det måste bli billigare att anställa och det behövs mer rörlighet på arbetsmarknaden. Förändringarna i samhället betyder även förändrade behov för reell trygghet för de anställda. Pandemins effekter på arbetsmarknaden har också gjort reformerna, som inleddes med Januariavtalet, än mer nödvändiga. Det behövs, bland annat, en modern, trygg och flexibel arbetsrätt som nu kommer genomföras och en reformering av Arbetsförmedlingen.\n\nCenterpartiet vill:\n\nUtan jobben stannar Sverige\n\nDet behövs en förnyad politik för företagande i Sverige. Vi vill att Sverige ska vara världens bästa land att driva företag i, och då måste vi göra det lättare för företagarna.\n\nDet behövs en politik för riktiga jobb. Mycket behöver göras för att unga ska få en chans att få sitt första jobb och att komma in på arbetsmarknaden. I Sverige kostar det mycket att anställa, eftersom vi har så höga arbetsgivaravgifter. Vi vill skapa fler jobb genom att sänka kostnaderna, då kan företagen anställa fler.\n\nFör många småföretagare är det ett väldigt stort beslut att anställa. Speciellt att gå från enmansbolag till att anställa den första personen. Flera småföretagare beskriver det så här: ”Om jag anställer, kommer jag ju att vara ansvarig för att vi drar in tillräckligt mycket varje månad, så att min anställda får ut lön. En hel familj kan ju vara beroende av hur det går. Tänk om det inte går bra framöver?” Även reglerna gör att man tvekar.\n\nVi har länge drivit på för förbättringar av den svenska modellen. Sverige behöver en modern, trygg och flexibel arbetsrätt som möter behoven på dagens arbetsmarknad. Regler som tar hänsyn till företagens behov av flexibilitet och kompetensförsörjning, de anställdas behov av trygghet och möjlighet till omställning samt de arbetslösas behov av att kunna få ett jobb.\n\nNu sker avgörande förbättringar. Som en följd av Januariavtalet slöt arbetsmarknadens parter en historisk överenskommelse i december 2020. De lagändringar som nu antagits med bakgrund i detta innebär att anställningsskyddet reformeras, så att arbetsgivare får mer flexibilitet och lättare kan anpassa kompetensen inom sin verksamhet efter hur behoven ser ut. Samtidigt som anställda, bland annat, får nya möjligheter att vidareutbilda sig och ställa om mitt i livet.\n\nAtt snabbt få ett jobb är det bästa sättet att förstå ett nytt samhälle och skapa sig ett liv i det nya landet. När fler människor har ett jobb att gå till kan Sverige också i framtiden ha en bra välfärd och ett starkt socialt skyddsnät.\n\nDigitaliseringen har inneburit en stor möjlighet för många människor på arbetsmarknaden. Den så kallade gigekonomin skapar mängder av nya jobb, både högkvalificerade och jobb utan krav på utbildning. Detta skapar en mer dynamisk och flexibel arbetsmarknad som snabbt kan anpassa sig och öppnar nya vägar in i jobb för personer som idag står utanför.\n\nSamtidigt är det viktigt att människor inom gigekonomin erbjuds en trygghet, oavsett om de är företagare eller arbetstagare. Gigekonomin måste på ett smidigt sätt komma in i de offentliga trygghetssystemen och arbetsmiljön behöver kunna säkras utifrån de förändringar som sker i samhället."
  },
  {
    "url": "https://www.centerpartiet.se/var-politik/politik-a-o/jobb/arbetsformedlingen",
    "content": "Arbetsförmedlingen\n\nVi måste se till att fler kommer ut ur långtidsarbetslöshet och att alla som kommer till Sverige får möjlighet att på riktigt komma in i det svenska samhället. Den vägen går genom att satsa mer på jobb och företag, som kan och vågar anställa, och genom mer effektivt stöd till arbetssökande. Den statliga arbetsförmedlingen har haft ensamrätt på att förmedla nya jobb till den som är arbetslös. Det uppdraget har inte Arbetsförmedlingen klarat av. Därför vill vi att fristående förmedlare ska matcha till de lediga jobben.\n\nCenterpartiet vill:\n\nInför arbetsförmedlarpeng\n\nPengarna ska betalas ut när personen är i varaktigt arbete. Då blir resultat och långsiktighet det viktiga.\n\nFör att arbetsförmedlarpengen ska bli så effektiv som möjligt krävs en tydlig uppföljning av de olika förmedlarnas resultat, av den statliga Arbetsförmedlingen. Den kontrollen gör att eventuella oseriösa aktörer kan stängas ute, eftersom det är avgörande att de som inte håller måttet inte får möjlighet att verka i systemet.\n\nGenom arbetsförmedlarpengen kommer Arbetsförmedlingens uppdrag framför allt att omfatta myndighetsutövning som kontroll och uppföljning. Det handlar också om att stärka samverkan med kommuner, andra myndigheter och civilsamhället.\n\nDet är därför det är viktigt att arbetet med att reformera Arbetsförmedlingen fortsätter enligt det arbete som inleddes med Januariavtalet (2019–2021)."
  },
  {
    "url": "https://www.centerpartiet.se/var-politik/politik-a-o/jobb/arbetsratt-och-fackforening",
    "content": "Arbetsrätt och fackförening\n\nMånga människor står i dag utanför arbetsmarknaden. Samtidigt finns det de som inte vågar byta jobb, av rädsla för att vara den som är sist anställd. De lagar som en gång kom till för att skydda dem som jobbar blev något som stänger dörren till jobben för dem som står utanför arbetsmarknaden.\n\nCenterpartiet vill:\n\nByt ut föråldrade lagar och regler\n\nI dag finns mycket långtgående möjligheter för facken att ta till åtgärder. För att inte riskera Sveriges internationella konkurrenskraft behöver arbetsgivare och fack bli mer jämlika. En proportionalitetsprincip för arbetsmarknadskonflikter bör därför införas. Möjligheten att sätta företag utan organiserad arbetskraft i blockad och möjligheten till sympatiåtgärder bör ses över och anpassas till dagens förhållanden.\n\nCenterpartiet har länge drivit på för förbättringar av den svenska modellen. En modern, trygg och flexibel arbetsrätt, som möter behoven för dagens och morgondagens arbetsmarknad. Regler som tar hänsyn till företagens behov av flexibilitet och kompetensförsörjning, de anställdas behov av trygghet och möjlighet till omställning samt de arbetslösas behov av att kunna få ett jobb.\n\nSom en följd av Januariavtalet (2019–2021) slöt arbetsmarknadens parter en historisk överenskommelse i december 2020. Enligt detta ”nya Saltsjöbadsavtal” ska anställningsskyddet i LAS reformeras så att arbetsgivare får mer flexibilitet och lättare kan anpassa kompetensen inom sin verksamhet efter hur behoven ser ut. Det är bakgrunden till de lagändringar som nu genomförs.\n\nBland annat kommer företagen få större möjlighet att göra undantag från turordningen. Reglerna för uppsägning av personliga skäl blir också tydligare och företag kommer inte längre att bära lönekostnaden vid tvister om uppsägning.\n\nDu som är anställd får mer förutsägbarhet när det gäller olika anställningsvillkor och nya möjligheter att vidareutbilda dig och ställa om mitt i livet.\n\nMed förändringarna motverkas även inlåsningseffekten. Vi tycker att det ska vara viktigare hur bra du är på ditt jobb, än hur länge du arbetat på en arbetsplats. Du ska kunna byta jobb utan att behöva oroa dig för att vara den som är sist anställd.\n\nOmfattas man inte av kollektivavtal kommer man som anställd få möjlighet att ta del av ett omställnings- och kompetensstöd. Företag som finansierar motsvarande stöd för anställda, med kollektivavtal genom den nya modellen, kommer kunna få ersättning för detta.\n\nEtt nytt omställningsstudiestöd ska också införas. Det innebär att det blir mycket enklare för personer med arbetslivserfarenhet att utbilda sig med hjälp av ett studiestöd. Individen kommer med detta själv att kunna ta initiativ till kompetensutveckling och omställning för att stärka sin ställning på arbetsmarknaden."
  },
  {
    "url": "https://www.centerpartiet.se/var-politik/politik-a-o/jobb/foretagsklimat",
    "content": "företagsklimat\n\nFör att samhället ska växa och må bra behövs företag. Det är i små och växande företag som nya jobb skapas. De små och växande företagen är även viktiga nycklar i som behövs för att klara de utmaningar Sverige står inför, som att genomföra den gröna omställningen och förbättra integrationen. Vi vill göra det enklare att starta och driva företag och billigare att anställa. Genom lägre skatter och mindre krångel kan företagen växa. Företagare ska kunna ägna sig åt sin verksamhet istället för att fylla i blanketter.\n\nCenterpartiet vill:\n\nDet är i små och växande företag som jobben skapas\n\nIdag har Sverige bland världens högsta skatter på anställning. Det tycker vi är fel och vill istället att skatterna på jobb sänks så att fler jobb kan skapas. Om skatterna på jobb och företag sänks innebär det att företagen får mindre kostnader för löner. På så sätt finns det utrymme för högre löner och fler anställda, vilket gynnar hela samhället.\n\nFamiljeföretagande och aktiva ägare är viktigt för att få långsiktigt hållbara företag. Dagens skattesystem missgynnar det personliga och direkta ägandet och gynnar i stället det passiva och indirekta ägandet. Skatten på att spara i fonder och aktier är exempelvis lägre än skatten på att investera i nya småföretag. Och när ett familjeföretag säljs till nästa generation är skatten högre än om företaget säljs till någon annan. Centerpartiet vill ändra på detta, så att fler företag kan få aktiva och långsiktiga ägare."
  },
  {
    "url": "https://www.centerpartiet.se/var-politik/politik-a-o/jobb/ingangsavdrag",
    "content": "Ingångsavdrag\n\nMånga har idag svårt att få in en fot på arbetsmarknaden, inte minst unga och nyanlända. Sverige riskerar att klyvas mellan dem som har ett jobb och dem som inte har ett jobb. Tröskeln in på arbetsmarknaden är hög. Därför vill vi göra särskilda satsningar på enkla jobb, för dem som står långt ifrån arbetsmarknaden.\n\nCenterpartiet vill:\n\nVi vill införa ett ingångsavdrag där arbetsgivaravgiften slopas under de två första årens arbete. På så sätt kan många fler komma in på arbetsmarknaden och få ett jobb. Framförallt unga och de många nyanlända flyktingar som idag är arbetslösa.\n\nSvensk arbetsmarknad präglas av en allvarlig tudelning. Utan jobb står de med mindre utbildning, de med sämre svenskkunskaper och de som saknar yrkeserfarenhet. Inom några år förväntas utsatta grupper utgöra närmare 80 procent av de arbetslösa. Prognoserna pekar på ett ökat utanförskap. Utvecklingen är allvarlig och måste brytas medan tid finns.\n\nDet krävs därför reformer som effektivt förmår bryta detta utanförskap. En av de absolut viktigaste åtgärderna som krävs är att det blir billigare att anställa människor som idag har svårt att komma in på arbetsmarknaden. För att bli så kraftfull som möjligt bör en sådan skattesänkning vara inriktad på det kritiska inträdet på arbetsmarknaden, samtidigt som skattesänkningen bör vara allmängiltig och inte stigmatisera vissa arbetssökande.\n\nSlopad arbetsgivaravgift de första två åren. Det gäller för alla, till exempel nyanlända, unga eller långtidsarbetslösa som inte tidigare haft jobb\n\nGäller de första 16 000 kronorna av månadslönen. På så sätt koncentreras sänkningen till de grupper som behöver den bäst\n\nSlopar även arbetsgivaravgiften helt för personer under 18 år. Genomförs för att unga ska kunna jobba extra utan att ingångsavdraget påverkas\n\nLäs merLäs hela rapporten här , 192 kB."
  },
  {
    "url": "https://www.centerpartiet.se/var-politik/politik-a-o/jobb/langtidsarbetsloshet-och-etablering",
    "content": "Långtidsarbetslöshet och etablering\n\nMed pandemin har tudelningen på arbetsmarknaden ökat. De som tidigare haft svårt för att få arbete har fått det ännu svårare. Långtidsarbetslösheten har ökat. Vi tycker att det är självklart att ett jobb är bättre än inget jobb. Att snabbt komma in i jobb är också en nyckel för integrationen och till att bidra till vår gemensamma välfärd. Därför vill vi se fler jobb för att snabbare kunna få in en fot på arbetsmarknaden och för att bryta långtidsarbetslösheten.\n\nCenterpartiet vill:\n\nJobb för etablering och långtidsarbetslösa\n\nDet finns i dag hundratusentals människor som behöver ett jobb, och det snabbt. Att fler människor jobbar är det enda sättet för att se till att Sverige också i framtiden har en bra välfärd och ett starkt socialt skyddsnät.\n\nFör oss är det självklart att ett jobb är bättre än inget jobb. Bara genom att snabbt få in en fot på arbetsmarknaden kan man börja göra karriär, lära sig språket och bygga en framtid i Sverige.\n\nVi har därför drivit på för införandet av det så kallade intensivåret, som kombinerar intensiv svenskundervisning och praktik för de nyanlända. Men det behövs mer.\n\nDet är bättre att göra det billigare att anställa och låta människor behålla mer av sin lön än att subventionera lönerna. Det är också viktigt att det lönar sig att gå från bidrag till jobb. Men i dag behövs det fler verktyg för att förbättra förutsättningarna för nyanlända att komma i arbete och bryta långtidsarbetslösheten.\n\nCenterpartiet har bidragit till införandet av etableringsjobben. En subventionerad anställningsform som riktar sig till nyanlända och långtidsarbetslösa, och som arbetsmarknadens parter kommit överens om formerna för. Vi vill att etableringsjobben utvidgas till bemanningsföretag och företag utan kollektivavtal.\n\nVi vill även se fokusering på och förstärkning av nystartsjobben som är den typ av subventionerade anställning som visat sig mest effektiv."
  },
  {
    "url": "https://www.centerpartiet.se/var-politik/politik-a-o/jobb/ungdomsarbetsloshet",
    "content": "Ungdomsarbetslöshet\n\nUnga behöver få en chans att komma in på arbetsmarknaden. Genom en moderniserad arbetsrätt med bland annat anpassade turordningsregler och ett tydligt jobbfokus i skolan gör vi det lättare för unga att få ett jobb. Vi vill också göra så att fristående förmedlare matchar till de lediga jobb som finns. På så sätt kan olika förmedlare även bli specialister på olika områden.\n\nCenterpartiet vill:\n\nUnga behöver riktiga jobb\n\nVi har drivit på för en modern arbetsrätt och nu kommer reglerna som styr jobben ändras enligt parternas överenskommelse med bakgrund i januariavtalet (2019–2021).\n\nVi vill ha en trygg arbetsmarknad med riktiga jobb, rörlighet och omställningsförsäkringar som hjälper dig när du slutar eller byter jobb. Din trygghet på jobbet ska ligga i att du är duktig på det du gör, inte hur länge du haft ditt jobb.\n\nI Sverige kostar det mycket att anställa eftersom vi har så höga arbetsgivaravgifter. Vi vill skapa fler jobb genom att sänka kostnaderna så att företagen kan anställa fler unga.\n\nVi vill också att det ska bli möjligt med lägre ingångslöner genom särskilda avtal för anställningar för dem som är nya på arbetsmarknaden. Det är naturligt att den som inte har någon arbetslivserfarenhet tjänar mindre än den som har jobbat i många år. Det blir då möjligt att få in en fot på arbetsmarknaden och därmed fortsätta sin lönekarriär.\n\nHär behöver arbetsmarknadens parter, det vill säga fackföreningarna och arbetsgivarna som förhandlar om lönerna, ta mer ansvar för personer som står utan jobb.\n\nVi vill att det ska det finnas flera olika aktörer som hjälper till att stötta dig som är arbetssökande och som kan specialisera sig på olika områden. Genom reformeringen av Arbetsförmedlingen vill vi också att du som söker jobb ska kunna välja att gå till den aktör du tror kan hjälpa dig bäst. För att utbildningar, mer än i dag, ska leda till jobb behöver även skolorna och företagen samarbeta mer.\n\nPraktisk kunskap är lika viktig för företag som teoretisk och vi vill göra det lättare att få ett jobb genom att utveckla och satsa mer på yrkes- och lärlingsutbildningar.\n\nDet ska också vara lättare att starta och driva eget företag oavsett ålder."
  },
  {
    "url": "https://www.centerpartiet.se/var-politik/politik-a-o/foretagande",
    "content": "Företagande\n\nSvenska företag har en stark position i den nya digitaliserade ekonomin, en position som måste vårdas och utvecklas. Samtidigt finns en överhängande risk att byråkrati och krångliga regler bromsar digitaliseringens möjligheter för nya tjänster, nya idéer och arbetstillfällen.\n\nCenterpartiet vill:\n\nSverige som en modern grön industrination\n\nVi vill att Sverige ska vara världens bästa land att driva företag i och då måste vi göra det lättare för företagarna. Fyra av fem nya jobb i näringslivet skapas i små och medelstora företag.\n\nDigitaliseringen förstärker en trend med både globala nätverk och stora globala företag, men underlättar också för decentraliserade strukturer där växande småföretag kan ta större plats. Nya jobb skapas när startups växer, och det innebär att politiken måste skapa ännu bättre förutsättningar för nya företag.\n\nFör att sänka tröskeln till småskaligt företagande krävs förenklade regler för mikroföretag, där exempelvis skatten tas ut som en enkel schablonskatt på omsättningen. Skatteverket måste i samband med detta kunna erbjuda möjligheten att via digitala plattformar betala in skatt kontinuerligt och i realtid få information om ersättningar i trygghetssystemen uppdaterade och redovisade.\n\nI dag ser vi att många startups lämnar Sverige eller köps upp. Det är viktigt för utvecklingen av den svenska digitala ekonomin att se över hur vi kan säkra att fler av de mest innovativa verksamheterna stannar kvar i Sverige, till exempel genom bättre möjligheter till investeringar. Det gynnar både ekonomin och den teknologiska kunskapsutvecklingen i Sverige.\n\nSubventionering och avgifter i den digitala sektorn slår i dag snett. Globala jättar får tillgång till avgiftsfri energi till sina servrar, medan svenska bolag får betala avgifter. Elektronik beläggs dessutom med kraftiga avgifter, utifrån en omodern syn på hur elektroniskt minne används. En översyn av skatter, avgifter och avdrag bör därför göras för att säkra en konkurrensneutral och modernare lagstiftning. Avdraget för forskning och utveckling är ett viktigt instrument för att stärka tillväxten och företagens konkurrenskraft, och det är viktigt att digital utveckling kan utgöra grund för avdrag.\n\nDet kommer ständigt nya regler som påverkar företagen. För att dessa regler ska vara hanterbara måste Regelrådet stärkas och ges mandat att motverka onödigt krångel. Samtidigt behöver gamla regler som inte längre behövs sorteras ut, och andra regler förenklas. Regelverken måste också ta större hänsyn till små företags villkor."
  },
  {
    "url": "https://www.centerpartiet.se/var-politik/politik-a-o/foretagande/foretagsklimat",
    "content": "Företagsklimat\n\nVi vill att Sverige ska vara världens bästa land att driva företag i. Då måste vi göra det lättare för företagarna – de som skapar jobben. Därför behövs en förnyad politik för företagande i Sverige.\n\nCenterpartiet vill:\n\nLåt Sverige bli världens bästa land att driva företag i\n\nGenom lägre skatter och mindre krångel kan företagen växa. Företagare ska kunna ägna sig åt sin verksamhet i stället för att fylla i blanketter.\n\nVi satsar på sänkta arbetsgivaravgifter för ungdomar, slopade arbetsgivaravgifter för långtidsarbetslösa och sänkta arbetsgivaravgifter för nyrekryteringar i företag med upp till tio anställda. Det är några exempel på satsningar som ytterligare skulle underlätta för tillväxt av småföretag och skapa fler jobb. De som står långt från arbetsmarknaden behöver också få betydligt bättre möjligheter att få jobb.\n\nVi vill också se förenklade skatter för enskilda firmor, regelförenklingar för företag, satsningar för att fler kvinnor ska bli egenföretagare, utökade etableringsjobb och satsningar på jobbmatchning – för att fler ska få jobb.\n\nFör många småföretag innebär den första anställda en hög tröskel. Att anställa sin första medarbetare innebär större risker och mer administration. När företaget väl anställt en person är det enklare att anställa även en andra och en tredje. För att göra det enklare för små företag att växa och anställa har vi varit pådrivande att sänka kostnaderna för de första anställda. Detta arbete behöver fortsätta.\n\nVi vill stärka kvinnors möjligheter att starta och driva företag. På så sätt kan fler kvinnor få möjlighet till ekonomisk makt och frihet. Det måste också vara möjligt för fler kvinnor att inneha höga positioner i näringslivet. Då ledningsgrupper och styrelser blir mer jämställda förändras maktstrukturerna i näringslivet även utanför styrelserummen."
  },
  {
    "url": "https://www.centerpartiet.se/var-politik/politik-a-o/foretagande/foretagsskatter",
    "content": "Företagsskatter\n\nDet är viktigt att skatter utformas så att svenska företags konkurrenskraft stärks. Skatterna måste utformas så att människor vågar ta risker och starta företag. Skatter ska medverka till tillväxt och utveckling i hela landet, underlätta jobbskapande och företagande, och stimulera en grön skatteväxling. Skatter måste vara förutsägbara, rättssäkra och långsiktiga. Trösklarna till småskaligt företagande måste sänkas genom regelförenklingar och lägre skatter.\n\nCenterpartiet vill:\n\nSkatter som uppmuntrar – inte hindrar – företagsamhet\n\nAntalet arbetade timmar behöver fortsätta öka om Sverige långsiktigt ska ha råd att behålla och utveckla vår välfärd.\n\nFör att fullt ut möjliggöra den potential och innovativa skaparglädje som finns hos människor och företag behöver framtida skatteförändringar bidra till att skatterna blir lägre och skattesystemet som helhet blir lättare och mindre krångligt. Långsiktiga förutsättningar och enkla regler gynnar näringsliv och företag, samtidigt som det förenklar och stärker människors drivkrafter.\n\nVi har under lång tid föreslagit åtgärder som gör det billigare att anställa. De höga lönekostnaderna, för att anställa personer med kort eller ingen utbildning och erfarenhet, beror på en kombination av höga ingångslöner och höga arbetsgivaravgifter. Den på många sätt största utmaningen i ett företags utveckling är när det går från att vara ett enmansföretag utan anställda till de första anställda. De företag som tagit sig över den tröskeln har sedan enklare att växa och anställa ytterligare.\n\nSedan den stora skattereformen på 1990-talet beskattas kapitalinkomster lägre än arbetsinkomster. Tanken med reformen var att den skulle gynna företagsamhet. I syfte att förhindra att småföretagare skulle utnyttja regelverket genom att klassa egentliga arbetsinkomster som kapitalinkomster infördes de så kallade 3:12-reglerna. Istället för att gynna företagsamhet bidrog tyvärr de komplexareglerna till att småföretagare belastades med regelkrångel, kombinerat med svårigheter att sätta företagets kapital i arbete. Sedan 2006 har reglerna kring 3:12 gradvis förenklats, men vi driver på för att systemet ska förenklas ännu mer. När det inte längre finns någon skatteskillnad som skapar behov av ett 3:12 regelverk kommer systemet vara onödigt och kan då fasas ut av sig självt.\n\nDet finns dolda kostnader för jobbskaparna i form av regelkrångel, som kostar såväl tid som pengar att hantera. Varje regelverk som påverkar företagare måste vara ändamålsenligt utformat, enkelt och väl motiverat. De enskilda näringsidkarna är Sveriges största företagargrupp och uppgår till ca 800 000 företag och vi har under lång tid lyft behovet av att reformera skattereglerna bland annat för dessa. De minsta företagen kan ofta drabbas i högre utsträckning av krånglet eftersom de själva måste hantera all pappersexercis."
  },
  {
    "url": "https://www.centerpartiet.se/var-politik/politik-a-o/foretagande/nyforetagande",
    "content": "Nyföretagande\n\nDet måste bli lättare och mer lönsamt att starta företag i Sverige. Vi vill att det ska vara lika naturligt att vara företagare som att vara anställd, för såväl kvinnor som män, oavsett var i landet man bor. Sveriges höga skatter på jobb och företagande hämmar konkurrenskraften och gör det dyrt att anställa.\n\nCenterpartiet vill:\n\nUnderlätta för framtida företagare att få finansiering\n\nKraven för aktiekapital är tack vare Centerpartiet sänkt. Kravet på aktiekapital har sänkts från 50 000 kronor till 25 000 kronor.\n\nFör att fler företag ska kunna startas i Sverige vill vi att tillgången till kapital stärks, genom ett effektivare statligt riskkapital. I dag går dessutom en alldeles för liten del av riskkapitalet till kvinnor. Vi vill att det ska vara lika naturligt att vara företagare som att vara anställd i Sverige – vare sig du är kvinna eller man. Därför vill vi att det statliga riskkapitalet effektiviseras så att det i högre utsträckning främjar jämställdhet, grön omställning och tillväxt i hela landet.\n\nNär ett företag är nystartat saknar det ofta möjlighet att erbjuda nyckelmedarbetare konkurrenskraftiga löner. Ett sätt att ändå locka till sig nödvändig kompetens är att i stället erbjuda delägarskap i företaget. I dag beskattas dock sådana erbjudanden, i form av så kallade personaloptioner, högt. Centerpartiet har genom Januariavtalet varit pådrivande för att systemet ska reformeras, och vi vill att regelverket ska utvidgas ytterligare så att det blir enklare att använda och kan komma fler till del.\n\nFör många småföretag innebär den första anställda en hög tröskel. Att anställa sin första medarbetare innebär större risker och mer administration. När företaget väl anställt en person, är det enklare att anställa också en andra och en tredje. För att göra det enklare för små företag att växa och anställa har vi varit pådrivande för att sänka kostnaderna för att anställa. Detta arbete behöver fortsätta."
  },
  {
    "url": "https://www.centerpartiet.se/var-politik/politik-a-o/foretagande/regelforenklingar-for-foretag",
    "content": "Regelförenklingar för företag\n\nAtt minska regelbördan för svenska företagare är A och O för oss. Servicekulturen hos svenska myndigheter är på många ställen god, men måste utvecklas och förbättras. Vi vill att myndigheterna ska agera på ett sätt som minskar väntetider.\n\nCenterpartiet vill:\n\nMinska regelkrånglet\n\nDet är viktigt att man nu i återställningsfasen utvärderar de nya rutinerna och håller kvar det positiva. Om det krävs ny lagstiftning för detta så ställer sig vi oss positiva till en sådan översyn.\n\nVi har i vår budgetmotion för år 2024 tydligt aviserat att det ska finnas pengar för att driva en offensiv regelförenklingspolitik. Vi vill se en förstärkning av Regelrådet.\n\nRegelrådet är ett särskilt beslutsorgan inom Tillväxtverket vars ledamöter utses av regeringen. Regelrådets uppgift är att granska och yttra sig över kvaliteten på konsekvensutredningar till författningsförslag som kan få effekter av betydelse för företag.\n\nVi vill därför att Regelrådet får ökade resurser och befogenheter.\n\nI dag ser vi att det på sina håll är satt i system att överklaga offentliga upphandlingar. Detta leder till friktion och förseningar och fördyringar.\n\nFör att komma till rätta med problemet krävs en bred översyn av upphandlingslagstiftningen för smidigare och mer förutsägbara processer. Vi vill därför att systemet med överklaganden ses över för att bli mindre resurskrävande för alla inblandade parter.\n\nVi vill se att våra myndigheter arbetar mer med service och bättre kundbemötande i sina uppdrag. Därför vill vi se tydliga direktiv om detta i regleringsbreven till myndigheterna."
  },
  {
    "url": "https://www.centerpartiet.se/var-politik/politik-a-o/foretagande/rut--och-rot-avdrag",
    "content": "RUT- och ROT-avdrag\n\nSkatteavdragen RUT och ROT ger dig möjlighet att göra avdrag när du köper tjänster till hemmet, som fönsterputsning eller takläggning. Vi är stolta över att ha drivit igenom avdragen som skapat mängder av nya företag och jobb, samt underlättat vardagen för många människor. Lika stolta är vi över att under flera mandatperioder, i regering och opposition, ha kunnat driva igenom utvidgningar och breddningar av avdraget.\n\nCenterpartiet vill:\n\nBredda RUT- och ROT-avdragen för enklare vardag och fler jobb\n\nRUT-avdraget har tre huvudsakliga fördelar. För det första skapar det arbetstillfällen och möjligheten att starta företag för människor som har svårt att få in en fot på arbetsmarknaden.\n\nFör det andra frigör det tid för köparen som hen kan använda för att öka sitt arbetsutbud och som dessutom underlättar för RUT-köparen i dennes vardag.\n\nSist men inte minst minskar det svartarbetet, vilket bidrar till en högre skattemoral och ökar tryggheten för dem som i stället kan jobba vitt.\n\nHälften av alla RUT-företag är enmansföretag och 82 procent av företagen är startade efter att RUT-avdraget infördes. Det sistnämnda indikerar att reformen var en förutsättning för den kraftiga ökningen av företagande inom hushållsnära tjänster.\n\nDrygt hälften av RUT-företagarna är kvinnor och hälften av dessa företagare är utrikesfödda. Därtill är var tredje anställd i RUT-företag utrikes född och var fjärde har som mest förgymnasial utbildning. RUT-avdraget är således viktigt för såväl kvinnors som utrikesföddas företagande. Det är dessutom viktigt för personer med kort utbildningsbakgrund.\n\nRUT-avdragen närmar sig sex miljarder kronor årligen och ROT-avdraget (ROT står för Reparation, Ombyggnad, Tillbyggnad) närmare tio miljarder årligen.\n\nVi har varit drivande i införandet av RUT och att vid ett flertal tillfällen utvidga avdraget. Under 2015 lyckades Centerpartiet säkerställa att RUT-avdraget utvidgades till fler tjänster inom ramen för migrationsöverenskommelsen.\n\nDen 1 januari 2021 utvidgades RUT-avdraget med fyra nya tjänster och det sammanlagda taket för ROT- och RUT-avdragen höjdes till 75 000 kronor."
  },
  {
    "url": "https://www.centerpartiet.se/var-politik/politik-a-o/foretagande/sankta-kostnader-for-att-anstalla",
    "content": "Sänkta kostnader för att anställa\n\nMånga har i dag svårt att få in en fot på arbetsmarknaden, inte minst unga och nyanlända. Samtidigt uppger företag anställningskostnader som ett av de största hindren för att nyanställa. Sverige riskerar att klyvas mellan dem som har ett jobb och dem som inte har ett jobb. Tröskeln in på arbetsmarknaden är hög. Arbetsgivaravgifterna för att anställa de som är nya och oprövade på arbetsmarknaden måste ned och det behöver bli billigare för nya småföretag att börja anställa.\n\nCenterpartiet vill:\n\nEtt av de största stegen i ett företag är att gå från inga anställda, till att anställa sina första medarbetare. Vi har varit pådrivande i att ta bort kostnaden för den allra första anställda men detta bör utvidgas till att gälla fler anställda.\n\nRegeringen har tagit bort den sänkta arbetsgivaravgiften för att anställa unga. I en tid med vikande ekonomi riskerar det att leda till ökande arbetslöshet. Vi vill gå i motsatt riktning och har föreslagit sänkt arbetsgivaravgift för jobb med låga inkomster så att fler får jobb och fler företag kan anställa.\n\nAllt större grupper är arbetslösa i ett, eller så mycket som två, år. Forskningen visar att denna typ av långtidsarbetslöshet får långvariga effekter som för alltid kan försämra chanserna att få jobb. Det är därför oerhört viktigt att så snabbt och så långt som möjligt bryta långtidsarbetslösheten.\n\nFör att möjliggöra för långtidsarbetslösa att på bredare front kunna få anställning har vi föreslagit en generellt slopad arbetsgivaravgift för denna grupp arbetssökande."
  },
  {
    "url": "https://www.centerpartiet.se/var-politik/politik-a-o/trygghetssystem/pensioner",
    "content": "Pensioner\n\nVi är friska och lever allt längre. Visst är det fantastiskt? Allt fler kan se fram mot en allt längre tid efter arbetslivet, då vi kan njuta av livet med barnbarn, resor och fritidsintressen. En förutsättning för detta är förstås att både dagens och morgondagens pensionärer kan känna sig trygga med att pensionerna räcker. Centerpartiet vill se ett långsiktigt, hållbart och rättvist pensionssystem som garanterar alla en ekonomisk trygghet på äldre dar.\n\nCenterpartiet vill:\n\nSverige behöver ett hållbart pensionssystem – och vi är en bra bit på vägen\n\nVårt nuvarande pensionssystem trädde i kraft 1999 och fasades in successivt för de som är födda från och med 1938. Den första årskullen som får sin pension enbart från det nya systemet är de som är födda 1954 och uppnådde således 65 års ålder under 2019.\n\nBakgrunden till pensionsreformen var bland annat att det tidigare ATP-systemet inte var ekonomiskt hållbart och att det inte premierade arbete. Nuvarande pensionssystem bygger på att vi sätter av en del av vårt löneutrymme i fonder tills vi lämnar arbetslivet. Det innebär dels att varje generation finansierar sina egna pensioner, dels att kapitalet är fredat från politiska krafter som vill lova allt åt alla.\n\nMen det finns saker som kan bli bättre. Inom ramen för Pensionsgruppen arbetar vi kontinuerligt för långsiktigt höjda pensioner. Genom att ge människor bättre förutsättning för att arbeta längre, förstärka informationen om pensionssystemet och skapa stabila förutsättningar för en växande ekonomi kan vi se till att pensionerna höjs för alla.\n\nDessvärre ser vi att kvinnor fortfarande har betydligt lägre pensioner än männen. Orsaken till detta är inte pensionssystemet, utan framför allt att arbetsmarknaden fortfarande är ojämställd.\n\nSamtidigt finns det ett antal möjligheter även inom pensionssystemet, att stärka den ekonomiska jämställdheten för äldre. Ett antal sådana möjligheter analyseras nu i pensionsgruppen. Vi ser det som en avgörande uppgift för framtiden att driva på arbetet för mer jämställda pensioner.\n\nCenterpartiet är det parti som ända från början har drivit på för att de allra sämst ställda pensionärerna ska ha en grundtrygghet som går att leva på. Därför har vi drivit fram flera höjningar av både garantipensionen och bostadstillägget de senaste åren.\n\nSamtidigt är det helt centralt att det alltid ska löna sig att arbeta. Pensionerna måste vara hållbara över tid och måste upplevas som rättvisa, inte minst av dem som har jobbat ett helt arbetsliv med låga löner. Därför behöver pensionsnivåerna stiga över tid för alla grupper.\n\nDen viktigaste åtgärden för att långsiktigt höja pensionerna är att människor jobbar längre. Därför är det så viktigt att skapa förutsättningar för ett längre arbetsliv. Överenskommelsen om höjda åldersgränser är en central del av detta men det krävs även att arbetsmiljön och möjligheten att omskola sig under yrkeslivet förbättras.\n\nVi behöver ett pensionssystem som både säkerställer levnadsstandarden för dagens pensionärer och för morgondagens pensionärer. När regeringen under hösten 2021 lade fram det så kallade ”Nooshitillägget” tillsammans med Vänsterpartiet var Centerpartiet med och stoppade förslaget, eftersom det var illa genomtänkt och dåligt utformat.\n\nUnder våren arbetade Centerpartiet istället hårt inom pensionsgruppen för att hitta en stabil och bred överenskommelse för att höja pensionerna för de sämst ställda pensionärerna. Där slöts slutligen en överenskommelse med regeringen om 1000 kr i höjd garantipension, upp till 100 kr mer i bostadstillägg, samtidigt som skatten sänks för alla som är 65 år och jobbar."
  },
  {
    "url": "https://www.centerpartiet.se/var-politik/politik-a-o/trygghetssystem",
    "content": "Trygghetssystem\n\nNär livet förändras kan du behöva hjälp från samhället. Du kanske får barn, förlorar jobbet, blir sjuk eller inte klarar av att försörja dig av någon anledning. Då ska det finnas ett hållbart trygghetssystem som hjälper dig både i stunden och att komma vidare.\n\nCenterpartiet vill:\n\nVi vill skapa ett smartare trygghetssystem. För alla.\n\nMånga företagare, speciellt småföretagarna, lever under stor osäkerhet. Hur går det med företaget om jag får barn? Hur går det om jag blir sjuk? Det är frågor som många småföretagare ställer sig. Företagare betalar in till våra trygghetssystem precis som anställda gör. Därför tycker vi att företagare också ska ha samma rätt till våra trygghetssystem, till exempel sjukförsäkring, föräldraförsäkring och a-kassa, som en anställd har.\n\nVi vill även att du som väljer att jobba längre upp i åldern ska ha rätt till sjukpenning och a-kassa. Trygghetsförsäkringarna ska vara rättvisa och finnas till för alla."
  },
  {
    "url": "https://www.centerpartiet.se/var-politik/politik-a-o/trygghetssystem/a-kassa-och-omstallningsforsakring",
    "content": "A-kassa och omställningsförsäkring\n\nA-kassan, eller arbetslöshetsförsäkringen, är en försäkring som vi vill ska vara ett stöd vid de tillfällen människor är mellan jobb. Den ska fungera så att det blir lätt att byta arbete och karriär – lättare än vad det är i dag.\n\nCenterpartiet vill:\n\nA-kassan är en försäkring, inget bidrag\n\nGenom att betala in en avgift kan du också få ersättning om du skulle bli arbetslös en period. A-kassan borde vara högre i början för att sedan snabbare trappas ner, och med fler stödjande insatser. Då tror vi att fler uppmuntras att hitta ett nytt jobb snabbare.\n\nA-kassan ska vara en försäkring som fokuserar på omställning, då du går från att vara anställd i ett jobb till att hitta ett annat. A-kassan ska uppmuntra rörlighet och underlätta för människor att byta jobb. Ett flexibelt arbetsliv där människor vågar byta jobb utan rädsla att bli långvarigt arbetslösa är den flexibla arbetsmarknadsmodell vi vill se."
  },
  {
    "url": "https://www.centerpartiet.se/var-politik/politik-a-o/trygghetssystem/ekonomiskt-bistand",
    "content": "Ekonomiskt bistånd\n\nEkonomiskt bistånd, eller försörjningsstöd, är ett viktigt skydd. Försörjningsstödet ska vara en tillfällig lösning när inga andra möjligheter finns. Men många har fastnat i långvarigt beroende av ekonomiskt bistånd. Samhället måste bli bättre på att hjälpa människor att bryta sitt bidragsberoende.\n\nCenterpartiet vill:\n\nVi vill hjälpa människor som har det svårt, och vi vill hjälpa till på både kort och längre sikt.\n\nEkonomiskt bistånd eller försörjningsstöd, som tidigare kallades socialbidrag, är det yttersta skyddet som samhället kan ge. Människor som får ekonomiskt bistånd befinner sig ofta långt från arbetsmarknaden. En av de viktigaste uppgifterna är därför att hjälpa dem som får ekonomiskt bistånd att komma i arbete eller utbildning.\n\nFör att hjälpa människor tillbaka till arbete och egen försörjning behövs fler jobb och att det blir lättare att komma in på arbetsmarknaden. Vi tycker att det behöver löna sig bättre att pröva att arbeta för den som får ekonomiskt bistånd. Därför vill vi att man ska få behålla mer av försörjningsstödet än idag under en begränsad tid då man prövar att arbeta. Personer som står långt från arbetsmarknaden och som har komplexa behov är ofta beroende av insatser från flera olika myndigheter. Det kan vara påfrestande. Därför vill vi att kommunen ska fungera som ”en dörr in” och stötta dessa individer i deras kontakter med myndigheter. Samtidigt som individen får hjälp till praktik eller utbildning.\n\nKommunernas socialtjänst ska hjälpa personer som tar emot ekonomiskt bistånd att komma ut i arbete, men hinner inte alltid med detta uppdrag. Det har att göra med en ökande arbetsbörda och socialtjänstens breda uppdrag, med ansvar för alltifrån äldreomsorg till individ- och familjeomsorg. Socialarbetarna måste få mer tid att stötta individer att bryta sitt utanförskap. Ett sätt är att minska administrationen.\n\nSituationen för utrikes födda kvinnor på arbetsmarknaden är alarmerande. För att lösa integrationen måste vi stärka kvinnors och flickors roll. Kvinnor måste ges den makt och de möjligheter de förtjänar. Vi behöver säkerställa att det svenska bidragssystemet inte koncentrerar den ekonomiska makten till mannen i familjen.\n\nDet är fortfarande vanligast att försörjningsstödet betalas ut till mannen. Samtidigt är försörjningsstödet till för hushållet. Ekonomi är makt och egna pengar är frihet. Kombinerat med striktare krav på aktivering så ger detta en tydlig signal att alla i ett hushåll som mottar försörjningsstöd ska vara aktiva i att utbilda sig och söka arbete. Det är inte rimligt att samhället är med och förstärker konservativa föreställningar om mannen som huvudsaklig familjeförsörjare.\n\nVi vill därför lagstifta om jämlik utbetalning av försörjningsstöd i familjer, där försörjningsstödet betalas ut 50/50 mellan båda personerna. Centerpartiet vill också att riktlinjerna till kommunerna ska tydliggöras så att samma krav på aktivering ställs på en man och kvinna som bor i samma hushåll och får försörjningsstöd. För att få försörjningsstödet utbetalat vill vi därför att båda personerna i familjen ska studera svenska, delta i praktik, arbetsträna eller söka jobb. Kravet på aktivering ska fungera som ett incitament för att fler ska komma ut i jobb."
  },
  {
    "url": "https://www.centerpartiet.se/var-politik/politik-a-o/trygghetssystem/sjukforsakring",
    "content": "Sjukförsäkring\n\nDet är när vi drabbas av ohälsa som samhället behövs som allra mest. För någon som måste ägna all sin energi till återhämtning kan det vara helt oöverstigligt att ta rätt kontakter för att kunna komma i gång med rehabilitering och att staka ut en väg tillbaka. Det är i sammanhang som dessa som staten måste vara som allra starkast. Tyvärr är det långt ifrån alltid så.\n\nCenterpartiet vill:\n\nEn allmän försäkring är en grundtrygghet\n\nEn ledstjärna för försäkringen är arbetslinjen och den grundläggande förutsättningen för att ha rätt till ersättning är att man saknar arbetsförmåga.\n\nEtt allvarligt problem för sjukskrivnings- och rehabiliteringsprocessen är att den ofta kommer i gång väldigt sent. De avstämningsmöten som Försäkringskassan ska ha med den sjukskrivnas arbetsgivare, dröjer i snitt cirka 400 dagar efter första sjukskrivningsdagen. Det är inte rimligt.\n\nDärför måste läkare, arbetsgivare och Försäkringskassan bli bättre på att samarbeta. Fokus måste läggas på tidiga och aktiva insatser, rehabilitering och anpassade flexibla lösningar så att sjukskrivna kan bli friska och komma tillbaka i arbete. Sjukskrivningen i sig gör oss inte friska, det är behandlingen som är viktigast.\n\nDet bästa är om vi aldrig behöver bli sjukskrivna. Därför är det förebyggande arbetet så viktigt. Det finns till exempel möjlighet att bevilja sjukpenning i förebyggande syfte. Detta kan vara ett sätt att angripa problem innan de leder till en långvarig sjukskrivning. Tyvärr utnyttjas denna möjlighet alldeles för sällan.\n\nI dag kan det vara krångligt och stressande att gå tillbaka till jobbet för den som har varit sjukskriven. Vi vill göra det enklare att börja jobba successivt, efter egen förmåga. Det viktiga är att den som är sjukskriven börjar arbeta i någon form och utifrån sin förmåga.\n\nRegelverken behöver bli mer flexibla när det gäller olika grader av deltidssjukskrivning och man borde kunna fördela arbetstiden lite friare när man arbetstränar.\n\nDe flesta människor mår bra av ett socialt sammanhang och ett arbete att gå till. Det är viktigt att människor inte lämnas utan kontakt. Därför den som är sjukskriven kunna prövas mot arbetsmarknaden för att finna lämpligt arbete i lämplig omfattning. Den som är sjuk eller skadad och inte kan arbeta alls ska ha rätt till ersättning, vård och rehabilitering.\n\nOm en sjukskrivning beror på arbetet, kan det behövas stöd för att hitta ett nytt arbete. Vi vill att Arbetsförmedlingen och Försäkringskassan samverkar mer, och utvecklas för att hjälpa människor som behöver byta jobb."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/djurskydd-och-djurhalsa-i-sverige",
    "content": "Djurskydd och djurhälsa i Sverige\n\nIbland uppmärksammas brister i det svenska djurskyddet. Det är allvarligt och det är därför viktigt att vi har en fungerande kontrollapparat som säkerställer att djuren har det bra. Samtidigt är det viktigt att komma ihåg att det svenska djurskyddet ligger väldigt långt framme internationellt sett. Det ska vi vara stolta över. Vi har dessutom Europas friskaste djur och använder minst antibiotika i EU när det kommer till djurhållning.\n\nCenterpartiet vill:\n\nSverige ligger lågt framme inom djurskydd, smittskydd och djurhälsa. Exempelvis får grisarna röra sig fritt, ha knorren kvar och smågrisarna får dia hos suggan längre än i övriga Europa. Och det goda djurskyddet lönar sig. Vi har också Europas friskaste djur vilket minskar djurens behov av antibiotika. Den som är i kontakt med en hund i Sverige behöver inte heller vara orolig för rabies.\n\nDet goda svenska djurskyddet lönar sig – för djuren, för miljön och för folkhälsan. Men tyvärr inte alltid för den svenska bonden. För det kostar lite mer att låta kycklingarna och grisarna få mer utrymme att röra sig på, och att låta korna komma ut på sommaren. Vi tycker att de svenska bönderna ska få goda villkor, så att de kan fortsätta producera mat med världens bästa djurskydd.\n\nUnder Alliansregeringen 2006-2010 såg Centerpartiet till att göra djurskyddskontrollerna kostnadsfria för bonden. Det löste vi genom att göra djurskyddskontrollen statlig. Vi såg också till att det satsades resurser på kontrollanter som ser till att alla djur verkligen har det bra. Det är viktigt att vi fortsätter att utveckla kontrollapparaten så att inte kontroller görs i onödan och så att brister upptäcks och kan förhindras. För att inte kvaliteten på kontrollerna ska spreta över landet behövs ett fungerande samarbete mellan landets länsstyrelser.\n\nNär djur skadas eller blir sjuka behöver det finnas tillgång till veterinärer i hela landet – dygnet runt. Här har staten ett ansvar att se till att nätet täcker hela Sverige och att det inte uppstår blinda fläckar."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske",
    "content": "Jordbruk, jakt och fiske\n\nDe gröna och blå näringarna är på många sätt grunden för att människor ska har möjlighet att bo och leva på landsbygden. Vi vill underlätta för allt företagande på landsbygden, genom att sänka kostnader och minska regelkrånglet.\n\nCenterpartiet vill:"
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/djurskydd-och-djurhalsa-internationellt",
    "content": "Djurskydd och djurhälsa internationellt\n\nI många länder har djuren det inte lika bra som i Sverige. I Sverige har vi välmående djur, som får leva ett värdigt liv och vi är ett av de länder i världen som har starkast djurskydd. Det bör vi vara stolta över. Flera länder i och utanför EU borde kopiera den höga nivån på Sveriges djurskydd och djurhälsa.\n\nCenterpartiet vill:\n\nVarje år transporteras omkring 1,5 miljarder djur antingen inom EU eller från ett EU-land till ett annat land. Ofta är förhållandena minst sagt ovärdiga och ibland är djuren helt utan mat och vatten. Det finns redan regler och lagar när det gäller djurtransporter i EU. Problemet är att de inte följs ordentligt. Det måste det bli ändring på. Exempelvis behövs det ett minimibelopp för böter som utdelas inom EU, när någon bryter mot djurskyddslagen och orsakar djurs lidande.\n\nVi vill även ta krafttag mot den kriminella handeln med utrotningshotade djur. Det internationella samarbetet för att bekämpa handeln med hotade arter behöver uppmuntras och stödjas. CITES-konventionen (CITES är en förkortning för Convention on International Trade in Endangered Species of Wild Fauna and Flora och kallas också för Washingtonkonventionen) förbjuder i dag handel med hotade arter av vilda djur och växter. Ändå förekommer den illegala handeln. Det är fullständigt oacceptabelt.\n\nSmuggling av sällskapsdjur, framför allt hundar, är ett brott som medför stort lidande för djuren. Arbetet mot djursmuggling måste därför skärpas på EU-nivå precis som i Sverige genom bland annat Tullverket och Jordbruksverket. Inte sällan finns kopplingar mellan smuggling av sällskapsdjur och annan organiserad brottslighet."
  },
  {
    "url": "https://www.centerpartiet.se/var-politik/politik-a-o/europa-och-eu/for-skarpt-djurskydd",
    "content": "För skärpt djurskydd\n\nDjurskydd\n\nVarje år transporteras omkring 1,5 miljarder djur antingen inom EU eller från ett EU-land till ett annat land. Ofta är förhållandena minst sagt ovärdiga och ibland är djuren helt utan mat och vatten.\n\nDet finns redan regler och lagar när det gäller djurtransporter i EU. Problemet är att de inte följs ordentligt. Det måste det bli ändring på. Exempelvis behövs det ett minimibelopp för böter som utdelas inom EU, när någon bryter mot djurskyddslagen och orsakar djurs lidande.\n\nFör att djurskyddsfrågan ska få den politiska tyngd den förtjänar i EU arbetar vi för att det ska tillsättas en EU-kommissionär med ansvar för djurens välfärd. Vi vill också införa en djurvälfärdslag i EU, likt den som finns i Sverige, som ser till att det finns minimikrav för djurens välfärd och att EU har möjlighet till sanktioner mot medlemsländer som inte följer den."
  },
  {
    "url": "https://www.centerpartiet.se/var-politik/politik-a-o/europa-och-eu",
    "content": "Europa och EU\n\nEuropeiska unionen, EU, har varit en viktig del i Sveriges utveckling och välstånd sedan Sverige blev EU-medlem 1995. Vi jobbar för att EU ska bli ännu bättre och att resurser ska läggas på de områden som gör mest skillnad. Därför vill vi samarbeta ännu mer om gränsöverskridande utmaningar som klimat och miljö, säkerhet och försvar, migration, handel och organiserad brottslighet.\n\nCenterpartiet vill att:\n\nFör ett långsiktigt, hållbart och mer effektivt EU\n\nHär krävs precis det samarbete som är själva grundtanken med EU. Vi vill se ett långsiktigt och hållbart EU. Därför arbetar vi aktivt med EU-politik i riksdagen och i Europaparlamentet och driver på för att Sverige tar en aktiv roll i EU-samarbetet."
  },
  {
    "url": "https://www.centerpartiet.se/var-politik/politik-a-o/europa-och-eu/for-liberala-varderingar",
    "content": "För liberala värderingar\n\nEU ska stå upp för liberala värderingar\n\nEU ska stå upp för demokrati, rättssäkerhet och mänskliga rättigheter. Medlemsländerna ska inte få bryta mot viktiga principer, som rättssäkerhet och pressfrihet, utan att drabbas av kännbara sanktioner. Rättsstatens principer och mänskliga rättigheter ska inte kunna lagstiftas bort.\n\nVi vill se ekonomiska sanktioner mot de länder som bryter mot de gemensamma värderingarna. I längden ska det även gå att utesluta ett land som inte vidtar åtgärder för att upprätthålla de mänskliga rättigheterna."
  },
  {
    "url": "https://www.centerpartiet.se/var-politik/politik-a-o/europa-och-eu/for-fri-rorlighet",
    "content": "För fri rörlighet\n\nDen inre marknaden och fri rörlighet\n\nVi tycker att det är den inre marknaden och den fria rörligheten som är EU:s viktigaste styrkor. Det vill säga att människor, varor, tjänster och kapital får röra sig fritt inom EU.\n\nMen mycket mer kan göras. Det finns enorm potential i att öppna tjänstemarknaden och energimarknaden och skapa en verklig europeisk digital marknad. Slutenhet och nationella statliga monopol som gynnas nationellt får inte hindra fri konkurrens och framväxt av smarta lösningar som gynnar alla."
  },
  {
    "url": "https://www.centerpartiet.se/var-politik/politik-a-o/europa-och-eu/for-klimatet-och-miljon",
    "content": "För klimatet och miljön\n\nKlimatomställningen är en av vår tids största utmaningar. Det är samtidigt en fråga där Sverige kan spela en avgörande internationell roll som föregångsland, och där vårt ledarskap kan leda till jobb, tillväxt och affärsmöjligheter i Sverige. Genom EU har vi en fantastisk möjlighet att vara med och utveckla spelregler för hela unionen. Centerpartiets klimat- och miljöpolitik präglas av höga ambitioner, grön industrialisering och teknikoptimism. Vi ser näringslivet som möjliggörare till ett bättre samhälle. För oss går värnandet om miljön hand i hand med klimatomställnigen.\n\nSverige borde leda EU:s klimatpolitik. Istället har Sverige en regering som är oförmögen att ta problemen på allvar. Som höjer utsläppen i samma takt som de sänker Sveriges anseende utomlands. Istället för att leverera en klimatpolitik som leder till att Sverige når klimatmålen vill Tidö-partierna ändra målen. Sverige borde vara ledande inom EU i klimatarbetet och skaffa oss konkurrensfördelar för den gröna omställningen. Inte släpa efter och fördröja klimatomställningen på det sätt som Tidö-partierna nu gör genom att öka Sveriges utsläpp. Behovet av grön liberal politik är inte bara stort, det är akut."
  },
  {
    "url": "https://www.centerpartiet.se/var-politik/politik-a-o/europa-och-eu/for-hallbart-jordbruk",
    "content": "För hållbart jordbruk\n\nJordbruk\n\nEU:s gemensamma jordbrukspolitik spelar en viktig roll för ett konkurrenskraftigt och hållbart jordbruk, och för att uppnå de 17 globala hållbarhetsmålen i Agenda 2030.\n\nVi vill se en jordbrukspolitik som är mindre detaljstyrd och mer resultatinriktad. I stället för stelbenta insatser på EU-nivå som är lika för alla måste varje medlemsland få större möjligheter att utforma sina egna miljöåtgärder för att få bättre resultat och mer faktisk miljönytta.\n\nVi ser med oro på hoten mot den biologiska mångfalden. Det behövs fler insatser inom jordbruket för fler betande djur, blommande ängar och pollinatörer.\n\nVi vill långsiktigt se ett att lantbrukarnas konkurrenskraft stärks, vilket ger förutsättningar för mer modernisering och innovation. Därför vill vi också satsa mer på investeringar, men också underlätta för kunskapsöverföring och att lantbruket snabbt kan testa nya innovativa metoder för bättre konkurrenskraft och för ett mer klimat- och miljösmart jordbruk. Vi vill också se att lantbrukarens ställning i livsmedelskedjan stärks."
  },
  {
    "url": "https://www.centerpartiet.se/var-politik/politik-a-o/europa-och-eu/for-sakrare-migration",
    "content": "För säkrare migration\n\nMigration\n\nVi vill ha en gemensam EU-politik för flyktingmottagande, där alla länder måste hjälpa till och bidra. Det är viktigt att ta ett helhetsgrepp från hur mottagandet ska gå till, via själva asylprocessen och till hur de asylsökande fördelas mellan länderna, så att inget faller mellan stolarna.\n\nVi vill att det ska bli enklare att ta sig till Europa på lagligt sätt, så att man som flykting inte ska behöva betala smugglare eller kriminella gäng för att ta sig hit. Att söka asyl är en mänsklig rättighet och inte något man ska behöva riskera livet för. Till exempel tycker vi att systemen med kvotflyktingar, både de som kommer via FN och genom EU:s egna program, borde utökas.\n\nDet är väldigt viktigt med fri rörlighet inom de länder som är med i Schengensamarbetet, och vi vill ta bort de tillfälliga gränskontroller som flera medlemsstater satt upp.\n\nArbetskraftsinvandring är bra och viktig för att företag i EU ska kunna utveckla sina verksamheter och skapa fler jobb. Det bör bli lättare att komma till EU för att jobba, och för arbetsgivare att rekrytera rätt kompetens också från länder utanför EU."
  },
  {
    "url": "https://www.centerpartiet.se/var-politik/politik-a-o/europa-och-eu/for-svensk-arbetsmarknad",
    "content": "För svensk arbetsmarknad\n\nSociala pelaren\n\nSverige har i dagsläget ett välfungerande system på arbetsmarknaden som hotas om Europaparlamentet gör verklighet av den sociala pelaren.\n\nParlamentet vill bland annat införa en europeisk a-kassa, tvingande minimilöner och en arbetsmarknadsmyndighet. Åtgärder som skulle kunna sätta det svenska sättet att göra saker på ur spel.\n\nBeslut kring arbetsmarknad och sociala skyddsnät fattas bäst av varje medlemsland."
  },
  {
    "url": "https://www.centerpartiet.se/var-politik/politik-a-o/europa-och-eu/for-mer-transparens",
    "content": "För mer transparens\n\nVi vill att EU blir mer transparent\n\nOm beslut fattas bakom stängda dörrar och leder till onödig detaljstyrning i medlemsländerna, tappar EU legitimitet och kraft att ta tag i de stora frågorna.\n\nDärför arbetar vi för ett mer demokratiskt EU. Vi vill att medborgarna ska ha större möjlighet att få insyn i de beslut som fattas, och kunna påverka EU. Då förbättras människors möjlighet att kräva ansvar av dem som tar besluten."
  },
  {
    "url": "https://www.centerpartiet.se/var-politik/politik-a-o/europa-och-eu/for-decentralisering",
    "content": "För decentralisering\n\nDetta ska EU inte göra\n\nEU får inte fokusera på fel saker. Vi tycker exempelvis inte att EU ska lägga sig i de frågor som enskilda människor och beslutsfattare på lokal, regional och nationell nivå bättre kan bestämma om.\n\nHit hör frågor som ländernas skatter, utbildning, välfärd, sociala trygghetssystem, kultur, jakt och skogsbruk."
  },
  {
    "url": "https://www.centerpartiet.se/var-politik/politik-a-o/europa-och-eu/for-bankunion-men-inte-euro",
    "content": "För bankunion, men inte euro\n\nEtt starkt ekonomiskt samarbete\n\nEU:s ekonomiska samarbete består av flera delar, däribland den inre marknaden, sammanhållningspolitiken, den ekonomiska och monetära unionen (EMU) och bankunionen. Sverige är en fullvärdig medlem i den inre marknaden, men är inte medlem i bankunionen. Vad gäller EMU ingår Sverige likt alla EU:s medlemmar, men vi deltar inte fullt ut eftersom Sverige inte infört euron som valuta.\n\nVi är positivt inställda till ett svenskt medlemskap i EU:s bankunion. Syftet med bankunionen är att säkerställa att banker tar måttliga risker och att banker på obestånd kan hanteras under ordnade former med minsta möjliga kostnader för skattebetalarna. Vi anser att bankunionen fungerar väl och tycker att det vore viktigt och värdefullt för Sverige att kunna vara med och påverka från insidan.\n\nCenterpartiet har historiskt varit negativa till en anslutning till EU:s gemensamma valutasamarbete. Det är nu mer än 20 år sedan svenska folket fick rösta om euron. Det är inte säkert att de argument som då gällde för och emot ett svenskt euromedlemskap fortfarande gäller idag. Därför anser Centerpartiet att det är dags att tillsätta en utredning som ska reda ut för- och nackdelarna med en svensk euroanslutning.\n\nCenterpartiet vill:\n\natt Sverige går med i EU:s bankunion.\n\nutreda för- och nackdelarna med en svensk euroanslutning."
  },
  {
    "url": "https://www.centerpartiet.se/var-politik/politik-a-o/europa-och-eu/for-svenska-roster",
    "content": "FÖr Svenska\n\nRÖSTER\n\nVåra Europaparlamentariker\n\nAbir Al-Sahlani är Europaparlamentariker för Centerpartiet, och vice ordförande i den liberala partigruppen Renew Europe, där Centerpartiet ingår. Jämlikhet och frihet är nyckelfrågor. Abir Al-Sahlani är ordinarie ledamot i LIBE, utskottet för medborgerliga fri- och rättigheter samt rättsliga- och inrikesfrågor, samt suppleant i EMPL, utskottet för sysselsättning och sociala frågor inom EU och utskottet för jämställdhet.\n\nUtöver utskottsplatserna i parlamentet är Abir Al-Sahlani vice ordförande för Delegationen för förbindelserna med Irak, och suppleant i Delegationen för förbindelserna med Bosnien, Hercegvina och Kosovo.\n\nEmma Wiesner är Europaparlamentariker för Centerpartiet. Klimat, energi och jordbruk är nyckelfrågor. Emma Wiesner är ordinarie ledamot i ENVI, utskottet för miljö, folkhälsa och livsmedelssäkerhet, suppleant i AGRI-utskottet för jordbruk och landsbygdens utveckling, samt suppleant i ITRE-utskottet för industrifrågor, forskning och energi.\n\nUtöver utskottsplatserna i parlamentet är Emma Wiesner ledamot i Delegationen för nordiskt samarbete och relationer med Norge och Schweiz, Gemensamma kommittén EU-Island, EES gemensamma parlamentarikerkommitté, samt suppleant i Delegationen för relationer med Kina."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/fiske",
    "content": "Fiske\n\nDet småskaliga svenska fisket är hotat, bland annat på grund av konkurrerande fiske från stora båtar, rik förekomst av säl och skarv samt krånglig byråkrati. Vi vill öka och utveckla insjöfisket, det kustnära fisket och det regionala fisket. Det bidrar till jobb, ökad turism och en levande landsbygd.\n\nCenterpartiet vill:\n\nFiske i framtiden\n\nStora och livskraftiga fiskebestånd är viktiga för den biologiska mångfalden. Det är också viktigt för den som fiskar på fritiden, för den svenska fiskenäringen samt alla de företag som är beroende av dem. Om vi ska bevara och utveckla fiskebestånden krävs att vi inte fiskar för mycket, utan att vi följer de rekommendationer som forskarna ger kring hur mycket fisk som kan vi kan ta upp Vi måste också ha en bra miljöpolitik för våra vatten.\n\nDet finns mycket att göra för fisket. Sverige har med sin långa kust och stora tillgång på vatten goda förutsättningar att flytta fram sina positioner inom fisket. För att unga ska vilja bli fiskare behöver lönsamheten förbättras och det behöver bli lättare för någon att köpa och ta över fiskeföretag. Vi vill också utveckla fisketurismen genom exempelvis genom gårdsbutiker, rökerier, restauranger och caféer.\n\nI Östersjön har den historiskt viktiga strömmingen minskat kraftigt på senare år. En förklaring är att ett fåtal större så kallade industrifiskefartyg fångar alltmer fisk längs våra kuster. Deras fångster blir sedan till fiskmjöl och -foder. Det drabbar småskaliga fiskare.\n\nDärför vill vi flytta ut det storskaliga industrifisket från de svenska kusterna och minska deras fiskekvoter i Östersjön. Det gäller även andra länders industrifiskefartyg. Förhoppningsvis kan den här åtgärden bidra till att mer förädlad svensk fisk hamnar direkt på svenska tallrikar i stället för att exporteras och malas ned."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/hastar",
    "content": "Hästar\n\nHästen spelar en viktig roll både i företagandet och som fritidssysselsättning och friskvård. Tyvärr särbehandlas hästen som näringsgren ofta negativt. Det visar sig bland annat i regler och myndighetstolkningar där hästverksamhet betraktas som hobbyverksamhet. Vi vill ta bort onödiga hinder för dem som ägnar sig åt hästverksamhet.\n\nCenterpartiet vill:\n\nEn levande hästnäring\n\nVi arbetar för att öka antalet hästar och hästföretag i Sverige och anser att företag där hästen står i fokus är viktiga på flera sätt. Inte bara för miljön och jobben utan även för folkhälsan. I dag rider omkring en halv miljon svenskar.\n\nLantbruksföretag kan söka och ta del av många offentliga insatser, men möjligheterna för den som driver hästföretag i Sverige är väsentligt mindre. Detta är trots att vi har hästnäringen att tacka för ca 17 000 jobb. Det här behöver korrigeras så att det blir mer rättvist.\n\nVi vill förbättra regelverket för hästverksamhet. Till exempel anser vi att reglerna för byggande av djurstallar behöver förenklas och att regelverket för tillstånd för hästhållning ses över. Ett annat exempel är strandskyddet, där jordbruket i dag har undantag från strandskyddet men hästföretagen särbehandlas. Det innebär problem vid bland annat stängsling och betesmarker nära vatten.\n\nHästar riskerar att lida i onödan eftersom det finns brister i hur staten säkerställer veterinär service i hela landet och under alla tider av dygnet. Problematiken bottnar i hög grad att det finns en utbredd brist på veterinärer och djursjukskötare. Fler åtgärder måste därför till för att förbättra tillgången till veterinärer och djursjukskötare i hela landet."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/jakt",
    "content": "Jakt\n\nUtan en fungerande jakt och viltvård riskerar viltolyckorna eller skadorna för jord- och skogsbruket att öka. Därför är det viktigt att det finns människor som vill ägna sig åt jakt. Jakten fyller en viktig social funktion och viltkött är ett klimatsmart alternativ som det finns stora möjligheter att utveckla fler företag som håller på med.\n\nCenterpartiet vill:\n\nUtveckla jakten, den är viktig för både människor och natur\n\nI Sverige är jakten en folkrörelse med 300 000 aktiva jägare. Jakten handlar både om att uppleva naturen och om kamratskap. Men också om att ta hand om vår natur.\n\nI Sverige finns många olika sorters vilt. Några av djurarterna har många individer och det är ofta bra. Men blir det för många av en djurart inom ett visst område kan det skapa problem för både människor och ekosystem.\n\nEtt exempel på det är vildsvinen, som vuxit explosionsartat i antal de senaste åren. Vildsvinen orsakar skador inom både jordbruk och skogsbruk, kan sprida afrikansk svinpest och orsakar trafikolyckor. Det är därför angeläget att det ökade antalet vildsvin hanteras genom en ökad jakt. Även älg, kronhjort och säl är exempel på djurarter som behöver förvaltas för att inte skadorna på skog och mark ska bli för stora.\n\nFör att på ett bra sätt ta hand om vilt behövs en bred, välorganiserad och aktiv jägarkår. Svenska jägare och deras organisationer har ett stort engagemang för naturen. Jägarna är viktiga för att både vilt, rovdjur och människor ska kunna leva tillsammans, i dag och i framtiden. Den svenska modellen har historiskt tjänat Sverige väl och bör bevaras.\n\nVi anser att jaktfrågorna förtjänar en egen myndighet som framför allt ska ta över delar av Naturvårdsverkets ansvar. En sådan viltmyndighet behövs för att jakten ska kunna bedrivas smidigare.\n\nSamtidigt behöver det finnas ett stort lokalt och regionalt inflytande över jakten, så att alla beslut inte fattas från en central myndighet. Det är viktigt för att vi ska kunna ta större hänsyn till att viltstammarna ser olika ut runt om i landet. Inte minst lantbrukare och jägare behöver ha möjlighet att påverka besluten på regional nivå för att de ska känna engagemang att vara med och jobba för en hållbar och decentraliserad viltförvaltning."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/jordbruk-och-livsmedel",
    "content": "Jordbruk och livsmedel\n\nDet svenska jordbruket är avgörande för att vi ska få klimatsmart svensk, sund mat med god djuromsorg. Djur på svenska gårdar omfattas av ett av världens starkaste djurskydd och vårt jordbruk är en förutsättning för en levande landsbygd, öppna landskap och vår biologiska mångfald. Tyvärr har svenska gårdar svårt att konkurrera med importerad mat när det kommer till pris. Vi vill stärka den svenska livsmedelskedjans konkurrenskraft och öka den svenska matproduktionen.\n\nCenterpartiet vill:\n\nEtt livs- och konkurrenskraftigt svenskt lantbruk är en säkerhetsfråga\n\nCenterpartiet vill att det ska antas nationella och uppföljningsbara mål för produktionen och försörjningsförmågan av livsmedel i Sverige. En målsättning ska vara att vi producerar åtminstone 80 procent av den mat som konsumeras och som vi har goda förutsättningar att producera i Sverige.\n\nFör att ta tillvara Sveriges fulla potential som ett mat- och dryckesland måste lönsamheten och konkurrenskraften förbättras i hela livsmedelskedjan – från jord till bord. Kostnaderna för att driva företag behöver sänkas och politiken ett stort ansvar att bidra genom sänkta skatter och minskat regelkrångel. Det behövs även ökad forskning och innovation.\n\nDet svenska jordbrukets status behöver höjas och ska inte ses med andra glasögon än andra näringar när det gäller möjligheten att skapa jobb och tillväxt.\n\nSverige behöver bli mer tongivande på europeisk nivå där många av de jordbrukspolitiska besluten fattas. Bland annat behöver vi driva på för att övriga EU-länder närmar sig Sveriges höga krav på djurskydd och miljö.\n\nDet är inte rimligt att andra EU-länder vinner konkurrensfördelar genom att exempelvis ge kor sämre möjligheter att utöva sina naturliga beteenden eller genom att ta bort knorren på grisarnas svansar.\n\nSvenskt jordbruk och livsmedelssektor kan bli ännu viktigare för att trygga den svenska matförsörjningen liksom den globala. Även under en kris.\n\nGenom att minska beroende av bland annat fossil diesel kan vi minska den svenska matens klimatpåverkan, göra oss mindre sårbara och stärka vår konkurrensförmåga jämfört med andra länder."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/skog",
    "content": "Skog\n\nDen svenska skogen skapar jobb och välfärd samtidigt som den är platsen för rekreation och återhämtning. Vi måste ta hand om skogen, så att både miljö och produktion skyddas. Därför tror vi på frihet under ansvar för skogsägarna. Vi vill använda den svenska skogens unika egenskaper i klimatomställningen.\n\nCenterpartiet vill:\n\nFrihet under ansvar är bästa skogspolitiken\n\nSkogen är oerhört viktig för svensk ekonomi och skapar jobb i alla delar av landet. Den ger också förnybar energi, som vi behöver för att möta klimathotet.\n\nVi ser stora möjligheter att öka den hållbara tillväxten i våra skogar. Exempelvis handlar det om att hjälpa skogsägare att välja rätt skogsplanta för rätt typ av mark samt att se till så att yngre skogar röjs vid rätt tidpunkt.\n\nÄgande, ansvar och befogenheter går hand i hand. Det som man äger, det förvaltar och vårdar man också. Den absoluta merparten av landets skogsägare känner ett ansvar för att skogen ska finnas kvar och skötas på ett bra sätt.\n\nVi vill därför se en stark ägande- och brukanderätt och bygga vidare på de positiva trenderna i dagens skogspolitik. Sedan nuvarande skogslagstiftning infördes i början av 1990-talet har det mesta blivit bättre och skogsägare tar ett stort ansvar. Så har det inte alltid sett ut.\n\nNär skogar omvandlas till naturreservat eller andra skyddsformer ska det som huvudregel vara frivilligt för markägaren. Samtidigt ska markägaren själv enklare kunna ta initiativ till skydd. För det behöver det finnas olika skyddsformer att välja mellan, som inte bara går ut på att lämna mark orörd. Staten ska även betala rimlig ersättning när ägande- och brukanderätten begränsas.\n\nÄlgens betande och granbarkborreangrepp orsakar varje år skogsnäringen skador för flera miljarder. Sverige behöver bli bättre på att förebygga och hantera dessa skador. Samma sak gäller för stormar och skogsbränder. Mycket talar för att den här typen av problem kommer att öka i framtiden till följd av klimatförändringarna."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/vapen",
    "content": "Vapen\n\nVi måste ta krafttag för att hindra insmuggling av vapen som hamnar i kriminella gängs händer. Därför vill vi bland annat ha hårdare straff för grova vapenbrott och ett bättre EU-samarbete. Däremot tycker vi att det är självklart att jägare och sportskyttar ska ha rätt att använda sina vapen.\n\nCenterpartiet vill:\n\nViktigt att skilja på den lagliga och den illegala vapenhanteringen\n\nNär det gäller illegala vapen vill vi stoppa dem från att komma in i Sverige genom att förbättra det gränsöverskridande arbetet mot vapensmuggling. Tullverket måste få de pengar de behöver för att agera när det finns misstanke om vapensmuggling.\n\nVi vill också införa möjlighet att utdöma restriktioner, utöver fängelsestraff, för bland annat vapenbrott. På så sätt kan risken minska för återfallsbrottslighet efter avtjänat fängelsestraff.\n\nLyckligtvis är det få legala vapen som hamnar i fel händer. Det är ganska ovanligt att legala vapen används i brottslig verksamhet. Därför ska vi inte krångla till det för sportskyttar och jägare i onödan.\n\nSamtidigt är det viktigt med tydliga och förutsägbara regler och att myndigheternas tillståndsgivning fungerar smidigare och snabbare än i dag. Jägare och sportskyttar måste självklart också ha en ansvarsfull hantering av sina vapen, som förvaring i vapenskåp.\n\nDen svenska jägarkåren förändras över tiden och det har blivit allt vanligare att jägare har sina jaktmarker någon annanstans än där han eller hon bor. Därför anser Centerpartiet att det bör bli tillåtet för jägare att förvara sina jaktvapen i vapenskåp på någon annans adress i anslutning till jaktmarken."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/varg-och-andra-rovdjur",
    "content": "Varg och andra rovdjur\n\nMånga människor känner oro för rovdjursangrepp och det behöver tas på allvar. Jakt är en naturlig del av rovdjursförvaltningen. Vi vill att de svenska stammarna av varg, björn, järv, lo och kungsörn ska bevaras och att det är viktigt att ta hänsyn till de människor som bor och verkar där rovdjuren finns. Vi vill också öka människors förståelse för rovdjur.\n\nCenterpartiet vill:\n\nCenterpartiet införde licensjakt och fortsatt skyddsjakt på varg under Alliansregeringen 2006-2014. Vi ökade också det regionala ansvaret för att ta hand om rovdjur. Det är något vi vill bygga vidare på. Att flytta över beslutsfattande i jaktfrågor till EU-nivå är inget som vi vill.\n\nVi tycker att rovdjursstammarna ska förvaltas utifrån vad forskningen säger och ta hänsyn till att rovdjuren kan röra sig över stora områden, inte sällan över landsgränser. Därför vill vi att vargen ska samförvaltas med Norge.\n\nFör att öka acceptansen för vargförvaltningen anser Centerpartiet att vargstammen som ett första etappmål ska begränsas till de 170 individer som riksdagen tidigare angett som lägsta antal. Centerpartiet menar även att vargförvaltningen kan förbättras genom att minska antalet vargar i de områden där koncentrationen är som störst.\n\nEn effektivare skyddsjakt och att sätta upp rovdjursavvisande stängsel är andra användbara åtgärder för att öka acceptansen för våra rovdjur.\n\nÄven säl är ett rovdjur som behöver förvaltas genom licensjakt. Det stora antalet sälar som i dag finns i Östersjön hotar tillsammans med fågeln skarv, våra fiskbestånd. Båda arterna orsakar stora skador på kustfisket och förstör fiskeredskap, vilket leder till stora kostnader. Därför behöver jakten på både säl och skarv öka."
  },
  {
    "url": "https://www.centerpartiet.se/var-politik/politik-a-o/jordbruk-jakt-och-fiske/vattenbruk",
    "content": "Vattenbruk\n\nSvenskt vattenbruk hämmas i dag av krångliga och gamla regelverk, tillsammans med långa tillståndsprövningar. Det är synd eftersom det finns stor potential att utveckla svenskt vattenbruk. Sverige har goda naturliga förutsättningar och vattenbruket har många miljöfördelar jämfört med att importera fisk från andra länder.\n\nCenterpartiet vill:\n\nFör att möta hoten mot att världens hav utarmas på fisk kan vattenbruk vara en lösning.\n\nSvenskt vattenbruk, det vill säga odling av fisk och annan sjömat både på land samt i sjöar och i havet, har en stor potential när det gäller att skapa jobb och tillväxt i hela landet. Företagen bidrar även med näringsriktig och klimatsmart mat. Tyvärr begränsas företagen i dag av att regelverk och tillståndsprocesser gör det dyrt, osäkert och komplicerat att starta vattenbruk i Sverige. Det vill vi ändra på.\n\nEn ökad odling av blå fånggrödor kan stärka artrikedomen och på ett naturligt sätt minska övergödningen i Östersjön och Västerhavet. De vanligaste typerna av blå fånggrödor är mussel- och sjöpungsodlingar men det finns även alger och sjögräs. Dessa arter finns naturligt i de bägge haven och suger upp kväve och fosfor och bidrar till naturlig vattenrening. De är också värdefulla i form av produktion av förnybart biobränsle, gödsel och livsmedel och har potential att skapa nya jobb i mindre kustnära samhällen. Vi vill gynna denna odling på olika sätt.\n\nAlger och sjöpungar är nya livsmedel som begränsas extra mycket av administrativa hinder. Det beror på att alger och sjöpungar enligt miljöbalken inte betraktas som mat. Först när dessa skrivningar är uppdaterade kan alger och sjöpungar odlas på samma villkor som gäller för musslor, kräftor och fisk."
  },
  {
    "url": "https://www.centerpartiet.se/var-politik/politik-a-o/kultur-media-och-idrott",
    "content": "Kultur, media och idrott\n\nDet engagemang som finns inom kulturlivet och idrottsföreningar är både roligt och utvecklande för dem som deltar, samtidigt som det är viktigt för samhället. Därför vill vi att alla människor ska få möjlighet att vara med och delta i kultur- och idrottslivet.\n\nCenterpartiet vill:\n\nViktigt med kultur, media och idrott i hela landet\n\nDen statligt betalda kulturen – som exempelvis vissa museer som oftast ligger i storstäder – måste sprida sin verksamhet i hela landet. För att kulturen ska bli mer tillgänglig för alla behöver den finnas nära. Därför satsar vi också särskilt på samlingslokaler i hela landet, som bygdegårdar och Folket Hus.\n\nDet är väldigt viktigt för demokratin att det finns en allsidig, oberoende nyhetsbevakning och opinionsbildning i hela landet. Därför tycker vi det måste finnas bra möjligheter för en fri media. Vi vill att det ska finnas ett mediestöd. Vi vill också ha kvar public service, Sveriges Television, Sveriges Radio och Utbildningsradion, med en oberoende och mångsidig bevakning i hela landet.\n\nIdrott ger ofta glädje och gemenskap och är också bra för vår hälsa. Dessutom är det en bra mötesplats för personer med olika bakgrund. Vi vill därför att du ska ha nära till idrott i hela landet. Vi vill också att det ska bli enklare för barn att hitta sin favoritidrott, genom att föreningar ska få komma till skola och fritids och visa sin verksamhet."
  },
  {
    "url": "https://www.centerpartiet.se/var-politik/politik-a-o/kultur-media-och-idrott/ideella-organisationer",
    "content": "Ideella organisationer\n\nIdeella organisationers engagemang är beundransvärt och viktigt. Vi vill underlätta och stödja det ideella engagemanget, bland annat genom att göra gåvor avdragsgilla i större utsträckning.\n\nCenterpartiet vill:\n\nStöd det ideella engagemanget\n\nIdeella organisationer kan vara föreningar, stiftelser eller andra organisationer som människor engagerar sig i på sin fritid. De som ideellt bidrar till samhället med sitt engagemang måste få goda förutsättningar för detta.\n\nIdeella organisationer behöver i många fall pengar, för att kunna driva sina verksamheter. Det gäller till exempel föreningar som arbetar med sociala frågor och som behöver hyra en lokal för att ha sin verksamhet i.\n\nMånga organisationer får en del av sina pengar genom gåvor från personer som tycker att de gör bra saker. Det vill vi uppmuntra. Därför tycker vi att du som ger gåvor till en ideell organisation ska få dra av det i deklarationen I dag gäller det bara vissa ideella organisationer och vi vill undersöka om det borde gälla fler.\n\nIdrottsföreningar, friluftsföreningar och studieförbund är exempel på ideella organisationer. De är alla mötesplatser där man träffas för att man har ett särskilt intresse. Det ordnas då aktiviteter som ger verklig integration mellan människor med olika bakgrund. Därför är det också bra för hela vårt samhälle, integrationen och demokratin.\n\nDet är viktigt att du ska kunna välja vård, skola och omsorg som passar dig. Därför vill vi göra det möjligt för ideella organisationer att erbjuda vård, skola och omsorg som ett alternativ till kommuners och regioners verksamheter."
  },
  {
    "url": "https://www.centerpartiet.se/var-politik/politik-a-o/kultur-media-och-idrott/idrott",
    "content": "Idrott\n\nIdrott kan ge mycket glädje, kompisar och bättre hälsa. Det är också en aktivitet där människor med olika bakgrunder kan träffas. Därför vill vi att alla ska få möjlighet att idrotta var man än bor i landet.\n\nCenterpartiet vill:\n\nEtt brett idrottsliv i hela landet – för alla\n\nVi vill att det ska finnas ett brett idrottsliv i hela landet. Både etablerade och nya sporter ska bli tillgängliga för fler.\n\nEtt idrottsintresse har man ofta kvar genom hela livet. Den möjligheten vill vi ge fler. Därför tycker vi att idrottsklubbar ska få komma till fritids och skolan, så att barn kan få testa många olika idrotter. Då kan fler hitta en favorit och kanske börja med en idrott.\n\nVi vill att det ska satsas lika mycket på tjejers och killars idrottande. Därför vill vi att det tas fram mer fakta om hur det ser ut inom olika idrotter och på olika platser i landet, så att man kan hitta rätt lösningar. Dessutom vill vi att reglerna för sponsring av idrottsföreningar förändras, eftersom det i dag oftast är billigare för ett företag att sponsra ett herrlag än ett damlag eller en barnidrottsförening. Dagens regelverk baseras i stor utsträckning på åskådarsiffror, och det systemet måste moderniseras.\n\nPersoner som har någon funktionsnedsättning har ofta svårare att testa en ny idrott. Det beror på att det kan behövas speciell utrustning som är dyr. Därför vill vi att det ska finnas ett bibliotek där man kan låna utrustning för att testa om man tycker idrotten är kul.\n\nVi vill också att e-sport ska få samma stöd från samhället som övrig idrott. E-sport blir allt populärare och vi vill att det ska göras tillgängligt för fler."
  },
  {
    "url": "https://www.centerpartiet.se/var-politik/politik-a-o/kultur-media-och-idrott/kultur",
    "content": "Kultur\n\nKultur kan vara rolig, överraskande eller sorglig. Den kan väcka känslor och tankar som du kanske inte haft förut. Vi vill att alla ska få ta del av kultur av olika slag oavsett var i landet man bor.\n\nCenterpartiet vill:\n\nEtt brett kulturliv tillgängligt för alla\n\nDet är viktigt att det finns lokaler för kultur, till exempel samlingslokaler och biografer, även på mindre orter. Då kan fler ta del av kulturen. Med digital teknik kan man också få uppleva kultur, som kan komma direkt från en annan plats i världen, tillsammans med andra. Det blir möjligt när tekniken finns i samlingslokalerna.\n\nDet är extra viktigt att barn och unga får chans att uppleva kultur. De måste också få chans att skapa själva. Därför tycker vi att det måste finnas kulturskolor i alla kommuner. Vi vill också att personer som arbetar med kultur ska komma till skolan för att visa hur de jobbar, och tillsammans med elever skapa kultur.\n\nDu måste fritt få skapa och ta del av tankar om livet och samhället vi lever i. Kulturen har en viktig del i detta. Därför måste kulturen få vara fri. Det är viktigt för demokratin. Därför ska politiker inte försöka styra vad kulturen handlar om.\n\nDäremot är det en viktig uppgift att se till att alla människor, oavsett var man bor, vilken bakgrund man har, eller om man har någon funktionsnedsättning, får ta del av kultur och vara med och skapa."
  },
  {
    "url": "https://www.centerpartiet.se/var-politik/politik-a-o/kultur-media-och-idrott/massmedia-och-public-service",
    "content": "Massmedia och public service\n\nEn fri press är en förutsättning i en demokrati. Därför är det bra att det finns mediestöd samt en oberoende radio och tv, det som kallas public service.\n\nCenterpartiet vill:\n\nEn fungerande mediebevakning är viktig i alla delar av Sverige\n\nAntalet kommuner där det inte finns lokal journalistik har ökat. Det beror på att lokala tidningar inte längre kan tjäna så mycket pengar på reklam. Det är en oroande utveckling eftersom den lokala journalistiken är väldigt viktig.\n\nDärför vill vi ge stöd för en allsidig och oberoende nyhetsbevakning i hela landet. Där ingår också utrymme för debatt, så kallad opinionsbildning.\n\nPublic service är radio och tv som ska vara till allmänhetens nytta.\n\nDet är bra att det finns radio och tv som är oberoende från både politiken och marknaden. Public service ska bevaka hela landet och granska samhället ur många perspektiv.\n\nVi vill också att public service ska ha många olika typer av program, så att människor tycker att det är intressant att höra eller se på programmen.\n\nAtt det finns bredband är avgörande för att kunna ta del av nyheter på digital väg. Vi vill därför se en digital allemansrätt, som garanterar stabil och snabb uppkoppling i hela landet."
  },
  {
    "url": "https://www.centerpartiet.se/var-politik/politik-a-o/mat",
    "content": "Hållbar och sund mat\n\nMaten du äter ska vara sund, säker och hållbar. Idag får djur i många länder antibiotika utan att vara sjuka. Det ger billigt kött, men också multiresistenta bakterier som inte kan behandlas med antibiotika. Minst 25 000 människor dör varje år i EU på grund av detta.\n\nCenterpartiet vill:\n\nSverige har EU:s bästa djurskydd, låg användning av antibiotika, hög miljöhänsyn och ett smittskydd i världsklass. Det är en viktig konkurrensfördel.\n\nDärför måste det vara lätt att göra hållbara val i butiken. Det gör vi genom att ställa krav på märkning som visar var maten kommer ifrån och vad den innehåller. Vi måste också ställa tuffare krav i offentliga upphandlingar så att maten för våra äldre och barn är sund, säker och hållbar. Skolor och äldreboenden som satsar på bättre mat ska premieras genom ett nationellt matlyft."
  },
  {
    "url": "https://www.centerpartiet.se/var-politik/politik-a-o/mat/antibiotika",
    "content": "Antibiotika\n\nAntibiotika räddar miljontals liv varje år. Men resistenta bakterier ökar världen över på grund av överdriven användning av antibiotika, bland både djur och människor. Varje år dör 35 000 människor i Europa som en följd av de resistenta bakterierna. Vi vill att vi ska använda antibiotika mer ansvarsfullt, och att vi samtidigt ökar takten för att forska fram nya preparat.\n\nCenterpartiet vill:\n\nMer ansvarsfull användning av antibiotika behövs\n\nI många år har både sjukvården och djuruppfödningen i Europa överdrivit användningen av antibiotika. Den överanvändningen har gjort flera bakterier resistenta, de står helt enkelt emot antibiotikan. Det gör det svårare eller omöjligt att behandla sjukdomar som vi i dag tar för givna att vi lätt ska kunna bli av med. Antibiotikan riskerar att inte längre kunna hjälpa små barn med lunginflammation,tonåringar som har urinvägsinfektioner eller äldre som opereras. Om utvecklingen fortsätter, väntas resistenta bakterier orsaka fler dödsfall än cancer år 2050. Centerpartiet vill vända denna oroande utveckling. Därför måste vi arbeta aktivt för en mer ansvarsfull global användning av antibiotika, och för att det ska forskas fram nya antibiotika.\n\nI Sverige är vi bland de bästa i världen på att använda lite antibiotika i djurproduktionen, samtidigt som vi har friska djur. Det innebär att risken för antibiotikaresistens är lägre bland svenska grisar och kor, än den är för många av grisarna och korna i Europa. Dessutom är utsläppen av antibiotika i miljön mindre i Sverige. På Cypern, i Spanien och i Italien används omkring 30 gånger så mycket antibiotika i djurhållningen som i Sverige.\n\nAntibiotika används många gånger för att kompensera en dålig djurhållning. Vi vill därför att djurhållningen förbättras i hela EU. Om djuren sköts väl, blir de friskare och behöver mindre antibiotika. Det är bra både för djuren och för oss människor.\n\nVi vill också att den offentliga sektorn ska ta ett större ansvar när kött köps in till offentliga kök. De som upphandlar ska få ställa krav på att köttet har producerats med hållbar antibiotikaanvändning. Det minskar risken för spridning av multiresistenta bakterier.\n\nNyheter"
  },
  {
    "url": "https://www.centerpartiet.se/var-politik/politik-a-o/mat/djurvalfard",
    "content": "Djurvälfärd\n\nSverige har världens bästa djurskydd och det lönar sig. För djuren, för miljön och för folkhälsan. Vi har också Europas friskaste djur och använder minst antibiotika i EU när det kommer till djurhållning.\n\nCenterpartiet vill:\n\nVärldens bästa djurskydd. Svenska grisar får röra sig fritt och har knorren kvar.\n\nFör oss är det självklart att de människor som väljer det ska kunna äta kött- och mjölkprodukter. Men lika självklart är det att de djur som ger oss köttet, mjölken och äggen ska ha det bra och tas väl om hand.\n\nSverige tillhör en liten skara länder i världen som har starkast djurskydd. Vi ligger långt över hur det ser ut i övriga länder i EU. Våra kor får gå ute och beta på sommaren. Grisar får röra sig fritt, har knorren kvar och smågrisarna får dia hos suggan längre än i övriga Europa. Och det goda djurskyddet lönar sig. Vi har också Europas friskaste djur och använder i särklass minst antibiotika till djur i EU.\n\nDet goda svenska djurskyddet lönar sig – för djuren, för miljön och för folkhälsan. Men tyvärr inte alltid för den svenska bonden. För det kostar lite mer att låta kycklingarna och grisarna få mer utrymme att röra sig på, och att låta korna komma ut på sommaren. Vi tycker att de svenska bönderna ska få goda villkor, så att de kan fortsätta producera mat med världens bästa djurskydd.\n\nI Alliansregeringen såg Centerpartiet till att göra djurskyddskontrollerna kostnadsfria för bonden. Det löste vi genom att göra djurskyddskontrollen statlig. Vi såg också till att det satsades över 100 miljoner kronor på att ha kontrollanter som ser till att alla djur verkligen har det bra. Vi införde även en ersättning för grisbönder på drygt 1 000 kronor per sugga. Samtidigt som vi höjde djurskyddet sänkte vi också skatter och avgifter på 2,2 miljarder svenska kronor per år för svenska bönder.\n\nVärldens bästa djurskydd har ett pris. Och det är vi beredda att betala."
  },
  {
    "url": "https://www.centerpartiet.se/var-politik/politik-a-o/mat/hallbar-mat",
    "content": "hållbar MAT\n\nMat ska produceras med hänsyn både till miljön och till människors och djurs hälsa. Genom att äta mer närodlad mat kan vi minska miljöpåverkan och samtidigt ta ansvar för djurens hälsa. Idag slängs omkring en tredjedel av all mat som produceras. Vi vill minska – och helst ta bort – matsvinnet.\n\nCenterpartiet vill:\n\nAll mat ska vara hållbar. Det har vi i Centerpartiet arbetat för i sisådär 100 år.\n\nFör oss i Centerpartiet är hållbar mat därför helt självklart. Vi vet att det är ohållbart att vi idag slänger mer än en tredjedel av all mat som vi producerar. Vi vet att det är ohållbart att man på vissa håll i världen använder mer antibiotika till friska djur än till sjuka människor. Vi vet att det är ohållbart att de människor som plockar våra bananer blir sterila och dör i förtid av alla gifter som används i produktionen.\n\nVi vill göra det lättare för konsumenter, butiker och dem som gör mat att ta vara på matsvinnet. Vi vill låta mer kasserad mat komma till användning, till exempel som biogas eller som foder åt djur, utan att kvaliteten på fodret för den skull blir lidande. När mindre mat går till spillo minskar också påverkan på miljö och klimat.\n\nVi vill också att det ska bli lättare för oss konsumenter att göra medvetna val när vi köper mat. I Sverige är vi bland de bästa i världen på att använda lite antibiotika i djurproduktionen och samtidigt ha friska djur. Det minskar risken för utveckling av antibiotikaresistens. Att köpa närproducerad mat innebär också mindre påverkan på klimatet. Genom att byta ut importerad mat mot närproducerad mat med hög miljö- och klimathänsyn, kan vi ta ansvar för både bättre djurhälsa och miljö. Med bättre och tydligare märkningar på maten, exempelvis ursprungsland, blir det lättare att välja.\n\nPå samma sätt vill att det ska bli lättare för dem som köper in mat till offentliga kök att ställa krav på miljöhänsyn, djurskydd och antibiotikaanvändning. Extra viktigt är det att servera hållbar mat i skolor, förskolor och äldreboenden. Därför vill vi öka kunskapen bland personal som köper in, tillagar och serverar mat i offentlig sektor. För säkra och sunda måltider."
  },
  {
    "url": "https://www.centerpartiet.se/var-politik/politik-a-o/mat/livsmedelsproduktion",
    "content": "Livsmedelsproduktion\n\nI Sverige har vi god tillgång på mark, rent vatten och kunskap. Det gör att maten som produceras och förädlas i Sverige håller hög kvalitet. Samtidigt gör våra miljökrav att produktionen hela tiden blir ännu mer hållbar. Svensk livsmedelsproduktion ligger i framkant jämfört med andra länder i EU. Vi vill göra den ännu bättre.\n\nCenterpartiet vill:\n\nDen svenska primärproduktionen är viktig. Den skapar jobb och företagande på landsbygden. Den ser också till att hålla landskapen öppna av betande djur. Tack vare bland annat stränga djurskyddskrav för att djuren ska ha det bättre kan du äta sund och säker svensk mat.\n\nPå grund av de hårda djurskyddskraven kostar det mer att producera i Sverige än i många andra delar av EU. Svenska livsmedel konkurrerar mot väsentligt billigare produkter från andra EU-länder. Det gör att svensk matproduktion riskerar att slås ut.\n\nVi behöver fler matföretagare, öka den svenska matexporten och skapa fler jobb i de gröna näringarna. För att hela landet ska växa behövs regelförenklingar för lantbruket och fortsatta satsningar på Sverige som matland. Bland annat genom att satsa på unga bönder, stärka den biologiska mångfalden genom att ha fler betande djur och att tillåta gårdsförsäljning av egenproducerat vin och öl.\n\nDen svenska livsmedelskedjan kan – och bör – vara med och hjälpa till att uppnå FN:s globala Agenda 2030-mål. Det är en möjlighet för Sverige som matnation. Med livsmedel av hög kvalitet, säkerhet, djurskydd och miljöhänsyn kan vi exportera produkter och kunskap till andra länder.\n\nSvenska livsmedel kan bidra till att trygga den inhemska livsmedelsförsörjningen liksom den globala. Med forskning kan vi utveckla och exportera näringstäta råvaror som går att odla i områden med sämre odlingsmark som kräver mindre resurser, såsom vatten. Forskning och förädling bör vara riktade mot att möta framtidens behov av innovationer från lokal till global nivå liksom att möta konsumenters efterfrågan."
  },
  {
    "url": "https://www.centerpartiet.se/var-politik/politik-a-o/mat/ursprungsmarkning",
    "content": "Ursprungsmärkning\n\nMatproduktionen och djurhållningen skiljer sig åt mellan olika länder. Därför spelar det roll från vilket land din mat kommer ifrån och vilken mat du väljer i affären eller i restaurangen. Ibland kan det vara svårt att göra ett medvetet val eftersom du inte enkelt kan se på förpackningen eller i menyn var maten kommer ifrån. Det tycker Centerpartiet är fel. Vi vill att du ska kunna ta del av sådan information genom en ursprungsmärkning.\n\nCenterpartiet vill:\n\nMer makt till dig som handlar\n\nI dag är ursprungsmärkning bara obligatoriskt för ett fåtal livsmedel. Centerpartiet vill ursprungsmärka all mat som har kött som huvudingrediens. Det innebär att korv och skinka, precis som kycklingsallad och lasagne, ska vara ursprungsmärkt. Även på restauranger och i offentliga kök finns det behov av ursprungsmärkning av kött.\n\nVi vill också ursprungsmärka alla mejeriprodukter så att du som kund ska veta varifrån mjölken i osten eller yoghurten kommer. Så kan du själv bestämma om du vill att korna ska ha fått komma ut på bete eller inte.\n\nVi tycker också att det att det är bra med frivillig märkning, såsom ekologiskt, Fairtrade, Svenskt Sigill och andra märkningar som informerar hur maten är producerad."
  },
  {
    "url": "https://www.centerpartiet.se/var-politik/politik-a-o/migration-och-integration",
    "content": "Integration och invandring\n\nVi lever i en globaliserad värld. Fler människor i världen migrerar, både för att söka skydd från krig, terror och förtryck, men också för arbete och studier. Vi står för en reglerad invandring, en migrationspolitik som förenar ordning och reda med medmänsklighet och humanism. Vi vill ha en öppen arbetskraftinvandring för både låg- och högkvalificerad arbetskraft. Sveriges tillväxt är beroende av utländsk kompetens.\n\nCenterpartiet vill:\n\nVärna asylrätten och barns möjligheter att förenas med sina föräldrar\n\nResurser ska i större utsträckning riktas mot de mest utsatta, såsom kvotflyktingar.\n\nRätten till skydd är viktigare än snabb tillgång till alla välfärdsförmåner.\n\nEU ska ta gemensamt ansvar med jämnare fördelning av flyktingar\n\nVi försvarar rätten att söka asyl, rätten för barn att återförenas med sina föräldrar, trygghet för asylsökande och vi arbetar för en effektiv väg till integration. Vi ser de utmaningar som finns och de stora reformer som krävs. För att värna asylrätten måste vi få ett mer ordnat mottagande, styra om migrationen till lagliga vägar och genomföra reformer som sänker kostnaderna för mottagandet och förbättrar integrationen.\n\nUnder 2015 tog Sverige emot knappt 163 000 asylsökande varav drygt 35 000 var ensamkommande barn och ungdomar. Det var en situation där ansvariga kommuner, myndigheter och frivilliga krafter sattes under stor press. Det blev uppenbart att Sverige inte var förberett på ett så stort mottagande.\n\nDet är tydligt att Sverige behöver en långsiktigt hållbar migrationspolitik som bygger på en kombination av medmänsklighet och ordning och reda. Därför behövs en blocköverskridande uppgörelse som utgår från den migrationsöverenskommelse som Centerpartiet var med och slöt under 2015.\n\nDet är oerhört viktigt att den som kommer till Sverige snabbt kan börja jobba. Integrationen är helt avgörande. Men vi behöver också se till så att vi har ett bra mottagande och att kostnaderna för mottagandet minskar.\n\nVi vill styra om migrationen mot mer självförsörjning och med reformer för minskade utgifter. Vi behöver underlätta arbetskraftsinvandring, motverka utanförskap och otrygghet, stärka integrationen, korta handläggningstider, förbättra rättssäkerheten och mycket mer."
  },
  {
    "url": "https://www.centerpartiet.se/var-politik/politik-a-o/migration-och-integration/anhoriginvandring",
    "content": "Anhöriginvandring\n\nAtt kunna återförenas med sina anhöriga är viktigt för att skapa trygghet och på så sätt också underlätta integrationen. Det är samtidigt rimligt att den som bor i Sverige och vill att ens anhöriga ska komma hit från ett annat land tar ansvar för försörjningen. När det gäller barn är situationen annorlunda. För oss är det självklart att barn och föräldrar på flykt ska ha möjlighet att återförenas, därför vill vi inte att försörjningskrav ska gälla för familjer som flyr från krig. Även de utlandssvenskar som flyttar hem med sin familj ska kunna göra det utan krav om försörjning.\n\nCenterpartiet vill:\n\nBarn och föräldrar ska inte tvingas leva separerade\n\nÄven kvotflyktingar bör undantas på samma sätt som personer som fått asyl. Däremot tycker vi att den som är i en ny relation med en person som bor i ett annat land ska kunna försörja sin partner om de vill leva tillsammans i Sverige.\n\nVi står också bakom det nuvarande regelverket som innebär att den som kommer hit för att leva med en person i en nyetablerad relation får ett tillfälligt uppehållstillstånd.\n\nHuvudregeln är att ett sådant uppehållstillstånd kan förlängas i det fall förhållandet består. Att uppehållstillståndet är knutet till personen i Sverige är en nödvändighet och en förutsättning för att uppehållstillstånd ska beviljas. Det kan dock leda till en beroendesituation i vissa fall.\n\nVi anser därför att man bör se över om den lag som ger en anknytningsperson möjlighet att stanna kvar i Sverige, om förhållandet upphört på grund av att man utsatts för våld eller andra allvarliga kränkningar, verkligen fungerar för ändamålet.\n\nI vissa fall är risken större att en anknytningsperson kommer att utnyttjas. Det kan till exempel handla om fall där personen i Sverige tidigare utsatt en partner för våld eller andra övergrepp.\n\nVi vill därför att man också ser över om man behöver göra mer för att förhindra att den anhöriga utnyttjas, i de fall man på förhand bedömer att det finns en stor risk. Till exempel genom att informera anknytningspersonen om referenspersonens tidigare brott."
  },
  {
    "url": "https://www.centerpartiet.se/var-politik/politik-a-o/migration-och-integration/arbetskraftinvandring",
    "content": "Arbetskraftinvandring\n\nSveriges tillväxt är beroende av utländsk kompetens. Vi vill därför värna och utveckla dagens regler för arbetskraftsinvandring, samt underlätta för studenter och de med internationell kompetens som behövs på den svenska arbetsmarknaden. Människor som vill jobba, kan försörja sig och betala skatt är något positivt för Sverige.\n\nCenterpartiet vill:\n\nVärna dagens system för arbetskraftsinvandring\n\nFör att arbetskraftsinvandringen ska fungera och företagen ska kunna behålla den arbetskraft som de behöver, måste också problemen med de så kallade kompetensutvisningarna lösas. Ingen arbetskraftsinvandrare ska utvisas på grund av obetydliga fel.\n\nDet finns exempel på arbetskraftsinvandrare som har utnyttjats av organiserade kriminella nätverk. Arbetstillstånd har också använts för att utnyttja välfärdssystemet. Det är viktigt att komma till bukt med detta.\n\nÄven de problem som finns med fusk inom personlig assistans, så kallade cirkeltillstånd eller brukarimport, behöver lösas. Upplägget innebär att ett assistansbolag anställer en tredjelandsmedborgare, det vill säga person som är medborgare i ett land utanför EU, som har barn med assistansbehov med syfte att tjäna pengar på barnets vårdbehov.\n\nDärför vill vi införa en ny lag som ger möjlighet att avslå en arbetstillståndsansökan om syftet med ansökan kan anses vara ett annat än arbete, till exempel att utnyttja välfärdssystemet.\n\nVi anser också att man bör utvidga bestämmelsen om återkallelse av uppehållstillstånd i utlänningslagen för att i högre utsträckning inkludera de fall där man i efterhand kan konstatera att syftet med ansökan inte i första hand varit arbete.\n\nMånga företag är beroende av arbetskraftsinvandringen. Konkurrensen om arbetskraft mellan vissa länder är hög. En negativ konsekvens av kompetensutvisningarna är också att Sverige har kommit att uppfattas som ett mindre attraktivt land att arbeta i.\n\nVi behöver därför nationellt se till att arbetskraftsinvandrare väljer att arbeta i just Sverige. Det förutsätter att vi har ett fungerade och samordnat system när man väl kommer hit, i likhet med många andra EU-länder.\n\nFör att öka attraktionskraften bör man också införa ett särskilt uppehållstillstånd för talanger. Uppehållstillståndet ska rikta sig till företagare som vill undersöka möjligheterna att driva näringsverksamhet i Sverige, även i form av start-ups."
  },
  {
    "url": "https://www.centerpartiet.se/var-politik/politik-a-o/migration-och-integration/en-sammanhallen-asylprocess",
    "content": "En sammanhållen asylprocess\n\nVi vill att asylprocessen blir så kort som möjligt, så att en människa som får uppehållstillstånd snabbt kan påbörja en integrationsprocess. Och att den som får avslag, får bättre förutsättningar att återvända. En viktig grundsten för att lyckas med en sammanhållen och välfungerande asylprocess, är att mottagandet av asylsökande förbättras.\n\nCenterpartiet vill:\n\nFör ett sammanhållet mottagande\n\nVi har därför drivit igenom en utökning av den samhällsinformation som ges under asyltiden. Det finns dock behov av att ytterligare se över hur ett sammanhållet mottagande ska utformas. Inom ramen för detta vill vi att man också ser över hur möjligheten att bo i eget boende under asyltiden ska se ut.\n\nCenterpartiet står för en migrationspolitik som kombinerar medmänsklighet med ordning och reda. Det förutsätter att den som fått avslag på sin asylansökan återvänder till sitt hemland.\n\nI dag är det inte tillräckligt många personer som återvänder efter avslagsbeslut. Ytterligare åtgärder behöver därför vidtas för att ett sammanhållet, humant och effektivt återvändande ska komma på plats.\n\nEn viktig del är att man tidigt i processen förbereder den som kommer få ett avslag på att återvända. Man bör också se över möjligheten att inrätta avresecentrum där den som fått avslag kan bo i enlighet med mottagandeutredningens förslag.\n\nÄven de ändringar som gjordes i lagstiftningen 2016 behöver ses över. De innebär att den som har fått ett lagakraftvunnet utvisningsbeslut generellt inte längre har rätt till boende och bistånd. Det är också viktigt att det samtidigt föreslås en lösning för de personer som får ett utvisningsbeslut, men som på grund av orsaker de inte själv kan påverka, inte kan återvända till hemlandet. Detta för att undvika att personer hamnar i limbo. Man bör även se över om det är möjlighet att i högre utsträckning individualisera återvändandet och om ökad kunskap om asylprocessen kan underlätta återvändandet."
  },
  {
    "url": "https://www.centerpartiet.se/var-politik/politik-a-o/migration-och-integration/integration",
    "content": "Integration\n\nMänniskor som är på flykt och som invandrat till Sverige behöver snabbt få en chans att bli en del av vårt samhälle. Det tar alldeles för lång tid i dag. För att integrationen ska fungera behöver man snabbt lära sig svenska och få en chans att börja jobba.\n\nCenterpartiet vill:\n\nIntegrationen kommer genom svenska språket och jobb\n\nFör att förbättra integrationen behöver det vara enkelt och billigt för företag att anställa. Nyanlända ska också tidigt få lära sig om det svenska samhället. Det kan handla om praktiska frågor, som vart man vänder sig om man är i behov av hjälp, hur arbetsmarknaden ser ut och vilka regler som gäller.\n\nDen som behöver ska kunna få vidareutbildning och svenskundervisning. Det är viktigt att nyanlända inte fastnar byråkrati och långa utredningar. Det svenska samhället ska stötta och hjälpa människor till att snabbt skaffa sig en egen försörjning.\n\nVi har varit med och infört ett intensivår för nyanlända. Intensivåret innehåller utbildning i svenska och yrkessvenska, praktik, mentorskapsprogram, vägledning och stöd för att man snabbt ska kunna lära sig om det svenska samhället och komma i arbete.\n\nFöretagande är ett sätt för många nyanlända att etablera sig i Sverige. För att fler ska få chansen att bli företagare måste företagsklimatet förbättras.\n\nVi vill införa ingångsföretag, en ny företagsform med ett minimum av regelkrångel, där man schablonbeskattas och slipper krånglig administration.\n\nFöreningslivet och civilsamhället kan vara väldigt viktiga för den som är ny i Sverige. Där finns nätverk, kontakter och jobbmöjligheter.\n\nVi vill stärka civilsamhällets roll för integrationen. Vi vill bland annat utreda hur statens stöd till civilsamhället kan blir mer långsiktigt och inte som tidigare handla om kortsiktiga projekt.\n\nKvaliteten i svenska för invandrare (SFI) är inte tillräckligt bra. Samtidigt har vissa utbildningsanordnare visat sig framgångsrika i att lära ut språk. I dag kan inte den som läser SFI välja en annan utbildningsanordnare än kommunen eller de anordnare kommunen upphandlat.\n\nVi vill därför att det införs en resultatbaserad SFI-peng. Den som ska lära sig svenska får sedan möjlighet att välja var de vill studera, och utbildningsanordnaren får betalt genom en skolpeng som baseras på resultat. På Centerpartiets initiativ har SFI-pengen utretts. Centerpartiet kommer fortsätta arbeta för att bra förslag läggs som gör att ett sådant system kan införas.\n\nVi vill att kommunerna ska ta ett större ansvar när nyanlända etablerar sig i Sverige. Vi vill se över hur utbetalning och uppföljning av kommunersättningarna kan förbättras.\n\nVi vill också göra om etableringsbidraget till ett etableringslån. På samma sätt som studenter försörjer sig med studielån bör nyanlända kunna försörja sig med hjälp av lån under sin första tid i Sverige."
  },
  {
    "url": "https://www.centerpartiet.se/var-politik/politik-a-o/migration-och-integration/reformer-for-integration",
    "content": "Det går att vända utvecklingen. Fler kan komma i jobb. Fler kan lära sig språket snabbare. Men det kräver kraftfulla och ansvarsfulla reformer och tydliga krav. Med en snabb integration ges fler människor och familjer möjlighet att bygga ett nytt liv och en ny framtid, och bli en del av gemenskapen i ett nytt hemland.\n\nTidiga integrationsåtgärder för asylsökande\n\nEtt fungerande mottagande är en viktig grundsten i en sammanhållen asylprocess. Att asylprocessen är så kort som möjligt innebär att den som får uppehållstillstånd snabbt kan påbörja en integrationsprocess och att den som får avslag får bättre förutsättningar att återvända. En kort handläggningstid både hos Migrationsverket och domstolarna är därför viktig. Migrationsverkets handläggningstider har under de senaste åren kortats väsentligt, men behöver bli ännu kortare. Det är också viktigt att alla som kommer till Sverige tidigt får information om Sverige, asylprocessen och de lagar och regler som gäller. Centerpartiet har därför drivit igenom en utökning av den samhällsinformation som ges under asyltiden. Det finns dock behov av att ytterligare se över hur ett sammanhållet mottagande ska utformas. Inom ramen för detta bör man också se över hur möjligheten att bo i eget boende under asyltiden ska se ut.\n\nFör de människor som får stanna efter den första bedömningen ska en ordnad och aktiv integration ta vid direkt. I dag kommer många inte in i samhället, utan hamnar i stället i ett permanent utanförskap. Det finns ett stort värde i att nyanlända tidigt får ta del av det svenska samhället och kunskap om hur det fungerar. Det kan handla om praktiska frågor som vart man vänder sig om man är i behov av hjälp, hur arbetsmarknaden ser ut och vilka regler som gäller i olika sammanhang. Därför vill Centerpartiet göra samhällsorientering obligatorisk att delta i redan under asylprocessen.\n\nMigrationsverket beslutar vilka asylsökande som får arbeta under asylprocessen. Att ha ett arbete är en viktig nyckel för lyckad integration. Centerpartiet vill att alla asylsökande ska få ett tillfälligt personnummer, ett så kallat samordningsnummer, direkt vid ankomst till Sverige. Genom att alla direkt tilldelas ett samordningsnummer kortas tiden innan människor som kommit till Sverige får möjlighet att söka sig ut på arbetsmarknaden.\n\nIntegrationsåtgärder efter uppehållstillstånd\n\nCenterpartiet vill införa ett integrationsår för särskilt motiverade nyanlända för att ge dem en möjlighet att ta del av intensiva integrationsinsatser i toppklass för snabb etablering in i det svenska samhället. Intensivåret kommer bestå av yrkessvenska som är yrkesinriktad svenska för invandrare (SFI). Det kommer också bestå av praktik inom bristyrken som varvas med korta yrkesutbildningar. Det kommer även att bestå av obligatorisk samhällsorientering som ger en tydlig bild av vilka förväntningar och regler som gäller i det svenska samhället samt av ett ettåriga mentorskapsprogram där den nyanlände regelbundet träffar en mentor med svensk yrkeserfarenhet. Den som når de högt satta målen får ett kunskapscertifikat som tydligt visar att man är redo för svensk arbetsmarknad. Intensivåret är självfinansierat via etableringslån och betalas tillbaka enligt samma principer som studielån i CSN.\n\nFöretagande är ett sätt för många nyanlända att etablera sig. För att fler ska få chansen att försörja sig som företagare måste företagsklimatet förbättras. Vi vill införa ingångsföretag, en ny företagsform med ett minimum av regelkrångel där man schablonbeskattas och slipper komplicerad administration.\n\nJobbstimulans\n\nOm etableringen ska fungera måste det alltid löna sig att arbeta. Alliansregeringen införde därför ett system där den som jobbar inte förlorar all sin ersättning, utan det fanns en jobbstimulans som trappade ned etableringsersättningen långsammare. I grunden handlar det om att skapa drivkrafter för fler att arbeta mer. Det har regeringen tagit bort. Centerpartiet vill att det alltid ska löna sig att arbeta, och vill därför återinföra jobbstimulansen, inom ramen för etableringslånssystemet. Det innebär att rätten till ersättning kvarstår under sex månader, även om en person med etableringslån får ett jobb.\n\nEtableringsreformen, som flyttade ansvaret för nyanländas etablering i Sverige från kommunerna till Arbetsförmedlingen, har inte lett till de förbättringar som var syftet. Trots högre kostnader har andelen i arbete inte ökat. Etableringen på arbetsmarknaden är på en fortsatt låg nivå. Arbetsförmedlingens misslyckande gör det nödvändigt att återigen ge kommunerna ansvaret för de nyanländas etablering. Därför föreslår vi att kommunerna får ansvaret för etableringen. Detta föreslår ske över tid och i ett antal steg.\n\nEtt sätt att minska kostnaderna för mottagandet och samtidigt öka drivkrafterna för att skaffa ett arbete, utan att lämna människor utan försörjning, är att göra om vissa ersättningar till lån. På samma sätt som studenter försörjer sig med hjälp av studielån bör nyanlända kunna försörja sig med hjälp av lån under sin första tid i Sverige. Centerpartiet föreslår därför att etableringsersättningen, som i normalfallet ges under de två år en etableringsplan gäller, görs om till ett etableringslån. Etableringslånet ska bestå av både en bidragsdel och en lånedel, med samma proportioner som dagens studiemedel.\n\nKvaliteten i svenska för invandrare (SFI) är otillräcklig. En mycket stor andel av de som går SFI lär sig inte svenska och undervisningen är ofta illa anpassad och av ojämn kvalitet. Samtidigt har vissa privata och ideella utbildningsanordnare visat sig framgångsrika i att lära ut språk. I dag har dock studerande inom SFI inte möjlighet att välja en annan utbildningsanordnare än kommunen eller de anordnare kommunen upphandlat. Centerpartiet vill därför att det införs en resultatbaserad SFI-peng. Alla som uppnår vissa grundläggande krav får möjlighet att erbjuda SFI-undervisning. Den som ska lära sig svenska får sedan möjlighet att välja hos vilken utbildningsanordnare de vill studera, och utbildningsanordnaren får betalt genom en typ av skolpeng som baseras på resultat. Frågan har utretts och Centerpartiet kommer att arbeta för bra förslag läggs som leder till att ett system med SFI-peng införs.\n\nBättre integration för nyanlända barn\n\nEtt problem för många nyanlända barn är att de inte klarar av att nå målen i skolan. Många nyanlända barn har liten eller ibland ingen skolerfarenhet och tillsammans med dåliga kunskaper i svenska blir det svårt att hänga med i undervisningen. För att kompensera för detta krävs en längre period av intensifierad skolgång med fokus på de viktigaste kunskaperna. Bland de viktigaste av dessa är förmågan att prata svenska. Antalet timmar med undervisning i svenska bör utökas för dessa barn.\n\nMånga nyanlända barn och unga lider av psykisk ohälsa. En stor del av de unga har kommit till Sverige från krigshärjade områden och har upplevt traumatiska händelser. Därtill har lång väntan under asylprövningen lett till ökad psykisk press. Centerpartiet vill satsa på kortare köer inom BUP, genom att ge pengar till de regioner som kan erbjuda hjälp i tid.\n\nVänd utvecklingen i utsatta områden\n\nPolisen uppdaterar regelbundet sin lista över utsatta och särskilt utsatta områden. Detta handlar om bostadsområden som präglas av hög arbetslöshet och inte sällan sociala problem och kriminalitet. Det är mycket viktigt att utvecklingen vänds, och Centerpartiet är övertygade om att det är möjligt med rätt insatser. Det krävs tätt samarbete mellan myndigheter, kommuner, civilsamhälle och näringsliv. Bostadsbolagen kan också ofta spela en avgörande roll för att stärka trygghet och trivsel. Det är viktigt att man kan avsätta resurser för uppsökande verksamhet och arbeta aktivt med stadsutveckling. Detta för att skapa ett mer blandat område, uppmuntra en högre grad av ägt boende, ett mer levande stadsliv och en säkrare miljö för polisen att arbeta i.\n\nÖkad jämställhet i integrationen\n\nCenterpartiet vill dela upp försörjningsstödet 50/50 mellan båda personerna i familjen vilket innebär att själva utbetalningen bör utformas likt Socialförsäkringsbalkens lagstiftning om utbetalning av barnbidrag där barnbidraget betalas ut med hälften till vardera föräldern.\n\nCenterpartiet vill att riktlinjerna till kommunerna ska tydliggöras så att samma krav på aktivering ställs på en man och kvinna som bor i samma hushåll och får försörjningsstöd. För att få försörjningsstödet utbetalat vill vi därför att båda personerna i familjen ska studera svenska, delta i praktik, arbetsträna eller söka jobb. Kravet på aktivering ska fungera som ett incitament för att fler kvinnor ska komma ut i jobb, få en egenförsörjning och bli delaktiga i det svenska samhället.\n\nCenterpartiet ser att förskoleverksamheten kan nyttjas ännu bättre som integrationsmotor och vill därför erbjuda SFI-undervisning i anknytning till förskolan. På integrationsförskolan är barnet på förskoleverksamhet medan föräldern är på SFI-utbildning i anslutning till förskolan. Syftet är att uppmuntra dem som idag stannar hemma att istället läsa på SFI – genom att göra det enkelt och lättillgängligt vilket underlättar integrationen för både barn och förälder. Hur integrationsförskolan implementeras i detalj runt om i landet ska vara upp till respektive kommun."
  },
  {
    "url": "https://www.centerpartiet.se/var-politik/politik-a-o/migration-och-integration/migration",
    "content": "Migration\n\nVi står för en reglerad invandring, en migrationspolitik som förenar ordning och reda med medmänsklighet och humanism. Fler människor i världen migrerar, både för att söka skydd från krig, terror och förtryck, men också för arbete och studier. Vi vill ha en öppen arbetskraftinvandring där företagen bestämmer vilken arbetskraft de är i behov av. Sveriges tillväxt är beroende av utländsk kompetens.\n\nCenterpartiet vill:\n\nHållbar och långsiktig migration\n\nUnder 2015 tog Sverige emot knappt 163 000 asylsökande varav drygt 35 000 var ensamkommande barn och ungdomar. Det var en situation där ansvariga kommuner, myndigheter och frivilliga krafter sattes under stor press. Det blev uppenbart att Sverige inte var förberett på ett så stort mottagande.\n\nTill följd av situationen 2015 har Sverige haft tillfälliga migrationslagar som har avlöst varandra. Det är varken bra för Sverige eller de människor som söker skydd här. Därför är det positivt att vi nu har en ny migrationslagstiftning på plats, som kombinerar medmänsklighet med ordning och reda.\n\nÄven om Centerpartiet inte stod bakom alla delar av den nya lagstiftningen anser vi att det är viktigt att denna lag nu inte rivs upp, vilket tyvärr andra partier förespråkar. Samtidigt måste det måste alltid finnas utrymme för mindre justeringar, om lagen inte faller ut som det var tänkt, men grunden i den nya migrationslagstiftningen bör ligga fast.\n\nDet är viktigt att prioritera kvotflyktingar som kommer till Sverige genom vidarebosättningssystemet. Vidarebosättning är ett säkert och tryggt sätt för människor att få skydd.\n\nGenom UNHCR identifieras de flyktingar, som är under UNHCR:s mandat, som har allra störst behov av skydd. Efter att Migrationsverket gjort en bedömning av skyddsbehovet får kvotflyktingarna uppehållstillstånd i Sverige, vilket innebär att de kan komma hit på ett ordnat och säkert sätt.\n\nDärför bör antalet kvotflyktingar öka.\n\nFör oss är det självklart att det är företagen som själva vet bäst vilken arbetskraft de behöver. Därför värnar vi det system som Alliansen införde 2008 och vi är emot att en myndighet ska bestämma inom vilka branscher arbetskraftinvandring ska vara tillåten.\n\nSamtidigt finns det problem med fusk och utnyttjande som måste lösas. Det finns ett flertal lagförslag på hur man ska komma till bukt med problematiken. Vi anser att man bör genomföra dessa. Det handlar bland annat om att kriminalisera handel med arbetstillstånd."
  },
  {
    "url": "https://www.centerpartiet.se/var-politik/politik-a-o/migration-och-integration/manniskor-som-flyr-fran-krig-och-fortryck",
    "content": "Människor som flyr från krig och förtryck\n\nVi står upp för en reglerad invandring byggd på medmänsklighet och ordning och reda. Asylrätten ska värnas och dagens asylregelverk ska ligga fast, vi behöver inte mer lappande och lagande i vår migrationspolitik. EU behöver ta ett större gemensamt ansvar för människor på flykt. Samtidigt ska de allra mest utsatta kvotflyktingarna prioriteras.\n\nCenterpartiet vill:\n\nEn migrationspolitik som kombinerar medmänsklighet med ordning och reda\n\nDet kan till exempel handla om ensamkommande unga som varit i Sverige under många år. Samtidigt behöver vi kunna ställa krav på försörjning för permanent uppehållstillstånd och för att kunna ta sina anhöriga till Sverige. Därför står vi bakom dagens regelverk.\n\nDet är centralt att rättssäkerheten under asylprocessen är hög. Vi anser därför att det behöver tillsättas en utredning som ser över om och hur rättssäkerheten under asylprocessen kan förstärkas. En sådan utredning bör se över tillförlitlighet- och trovärdighetsbedömningarna som är centrala, till exempel när den asylsökande åberopar förföljelse på grund av konvertering, sexuell läggning eller könsidentitet som asylskäl. Vi vill också se över systemet med biträden.\n\nDet är viktigt att EU:s medlemsländer tar ett större gemensamt ansvar och att man på EU-nivå kommer fram till en långsiktig och hållbar migrationspolitik. Breda överenskommelser på EU-nivå och att alla länder har en likvärdig asyllagstiftning skapar bästa förutsättningar gemensamt ansvar. Den migrationspakt som under 2021 förhandlas på EU-nivå är ett viktigt steg i rätt riktning.\n\nDet är viktigt att prioritera kvotflyktingar, som kommer till Sverige genom vidarebosättningssystemet, genom att öka kvoten. Vidarebosättning är ett säkert och tryggt sätt för människor att få skydd. Genom UNHCR identifieras de flyktingar, som är under UNHCR:s mandat, som har allra störst behov av skydd.\n\nMånga människor tvingas på flykt på grund av klimatförändringarna. Svältkatastrofer till följd av långdragen torka, bränder, havsnivåhöjningar och extrema nederbördsmängder tvingar människor på flykt. Ibland leder klimatkatastrofer till krig och konflikter. Den som flyr på grund av krig och konflikt har möjlighet att få skydd i Sverige enligt asyllagstiftningen eller som kvotflykting. Samtidigt behöver vi arbeta förebyggande genom att öka den nationella och den internationella finansieringen till klimatanpassning.\n\nVi är öppna för att göra förändringar och ge de som flyr från Ukraina och får uppehållstillstånd enligt massflyktingsdirektivet fler rättigheter. Det viktigaste nu är att människor får en möjlighet att lära sig språket, jobba och komma in i och bidra till samhället. Det kan ske genom en kombination av de insatser som erbjuds under asyltiden och de förutsättningar som gäller efter att någon beviljats asyl."
  },
  {
    "url": "https://www.centerpartiet.se/var-politik/politik-a-o/migration-och-integration/tiggeri",
    "content": "Tiggeri\n\nInsatser behövs som motverkar fattigdomen som ligger bakom att människor inte ser någon annan utväg än att tigga. Det behövs också åtgärder för att förhindra olagliga tältläger eller nedskräpning som följer av dessa läger.\n\nCenterpartiet vill:\n\nMotverka grundorsakerna till tiggeri\n\nSe till så att EU:s medlemsländer tar ansvar för sina fattigaste medborgare\n\nFörstärka åtgärderna för att förhindra olagliga tältläger och annan kriminell aktivitet som följer i tiggeriets spår\n\nAtt förbjuda tiggeri i Sverige hjälper inte\n\nMånga av dem som tigger i Sverige kommer från andra EU-länder, där de lever under svåra förhållanden. Att förbjuda tiggeri nationellt eller lokalt löser dock inte de verkliga problemen.\n\nDen fria rörligheten inom EU gäller lika för alla EU-medborgare, också unionens fattigaste. Den är ett av få sätt för de allra fattigaste att göra något åt sin situation. Men EU behöver samarbeta bättre för att se till så att deras situation förbättras. Om medlemsländer inte lever upp till sina åtaganden behöver EU kunna sätta press.\n\nCivilsamhället spelar en otroligt viktig roll för att hjälpa de fattiga människor som tigger i Sverige. I flera svenska städer bedrivs verksamheter, och samarbeten med ideella organisationer, för att bland annat hjälpa människor att söka jobb.\n\nPå flera håll har olagliga tältläger slagits upp av människor som kommit till Sverige för att tigga. Därför behöver kommuner och ansvariga myndigheter möjlighet att vidta åtgärder mot dessa. Det kan handla om att enklare kunna avhysa personer från platsen eller ingripa mot kriminella handlingar såsom nedskräpning eller olovlig avledning av el."
  },
  {
    "url": "https://www.centerpartiet.se/var-politik/politik-a-o/seniorpolitiskt-manifest",
    "content": "Seniorpolitiskt manifest\n\nÖver två miljoner människor i Sverige är 65 eller äldre, vilket är en ökning med cirka 300 000 jämfört med 2010. De flesta har det bra, men samtidigt finns det mycket som behöver bli bättre. Centerpartiet vill göra Sverige till ett av världens bästa länder att åldras i.\n\nSverige ska vara ett av världens bästa länder att åldras i\n\nEn stor och växande andel av Sveriges befolkning är seniorer. År 2050 beräknas antalet 85-åringar och äldre fördubblas jämfört med idag.\n\nPå flera sätt har seniorer det bättre om man jämför med tidigare generationer. Många känner sig friskare och är mer aktiva än förr. Seniorers livserfarenhet och kompetens gör dem till en stor tillgång för samhället och arbetslivet, samt gör att man i många fall vill arbeta längre. Samtidigt finns det mycket som behöver bli bättre.\n\nIdag lever många äldre – inte minst ensamstående kvinnor – i ekonomisk utsatthet till följd av låga pensioner. En ofrivillig ensamhet är också ett allvarligt problem, vilket förvärrades under pandemin. Det behövs en nära och mer tillgänglig vård och äldreomsorg, fler förebyggande hälsoinsatser för äldre, en tryggare vardag, bättre stöd för den som vårdar en anhörig, möjligheter att arbeta även efter 65 år och fler bostäder för äldre.\n\nI ett seniormanifest presenterar vi centerpolitik för att förbättra villkoren för seniorer i hela landet."
  },
  {
    "url": "https://www.centerpartiet.se/var-politik/politik-a-o/utbildning",
    "content": "Utbildning\n\nVi behöver en skola där varje elev får förutsättningar att lyckas. Alla elever har rätt till en bra utbildning, oavsett var i landet man bor, oavsett bakgrund eller kön. Utbildningen ska hålla hög kvalitet, från förskolan, ända upp till universitets- och forskningsnivå. Utbildning är en av grundstenarna i vårt demokratiska samhälle.\n\nCenterpartiet vill:\n\nEn skola för alla – oavsett var man bor eller hur studievana ens föräldrar är\n\nGrunden för barns och ungas möjlighet att göra en resa i livet och uppnå sina livsdrömmar läggs i en skola som möter varje elev utifrån dennes villkor. Undervisningen ska utgå från elevers behov och förutsättningar, och insatser sättas in tidigt när elever riskerar att inte nå målen. Att säkra att fler elever klarar skolan är helt avgörande.\n\nDet ska finnas en skola för alla. Därför behövs det friskolor som gör att elever och föräldrar kan välja den skola som passar just dem. Det fria skolvalet har ökat utbudet, stärkt kvaliteten och gjort att fler kan välja skola oberoende av vad deras föräldrar tjänar eller har för utbildningsbakgrund.\n\nFör att skolvalet ska bidra till att motverka segregation mer krävs att fler väljer skola, genom ett aktivt och obligatoriskt skolval med tydlig information och transparent antagning.\n\nStärk lärare och rektorer Framgång i skolan börjar i klassrummet. Duktiga lärare hjälper elever att lyckas i skolan och kan anpassa undervisningen så att alla elever kan lära.\n\nVi vill att skickliga lärare ska belönas och få fler karriärvägar. Det ger lärare möjligheter att utvecklas, ta ett större ansvar och få en möjlighet att avancera inom skolans värld.\n\nRektorer och lärare måste också känna att de har mandat och kunna lita på att de får de verktyg som krävs. Skolan ska vila på vetenskaplig grund och beprövad erfarenhet. Skickliga rektorer och lärare gör skillnad för elever varje dag.\n\nUtbildning ska leda till jobbUtbildning berikar både samhälle och individer. Olika utbildningsvägar ökar också möjligheterna till jobb. Hela utbildningskedjan behöver stärkt koppling mot arbetsmarknaden för att fler ska få ett jobb att gå till.\n\nTillgång till högre utbildning av god kvalitet i hela landet ökar människors möjligheter till jobb och trygghet, samtidigt som det gynnar näringslivet och vår gemensamma välfärd."
  },
  {
    "url": "https://www.centerpartiet.se/var-politik/politik-a-o/utbildning/elevhalsa-och-mobbning",
    "content": "Elevhälsa och mobbning\n\nInga barn ska behöva vara rädda för – eller må dåligt över – att gå till skolan. För att alla ska klara av sin skolgång på bästa sätt måste de må bra både psykiskt och fysiskt. Elevhälsan är en viktig del i det förebyggande och hälsofrämjande arbetet på skolan.\n\nCenterpartiet vill:\n\nEn stärkt elevhälsa\n\nFör att de som behöver hjälp ska kunna få det snabbt behövs en elevhälsovård och skolhälsovård i toppklass. Därför är det viktigt att det finns tillräckligt med skolsköterskor, skolläkare, kuratorer och psykologer på varje skola.\n\nVi vill se en stärkt och utbyggd elevhälsa. Det behövs också en bättre samverkan mellan skolhälsovården, barnavården, barn- och ungdomspsykiatrin, ungdomsmottagningen och socialförvaltningen för att barn och unga ska få rätt vård och stöd.\n\nI dag är det skolhuvudmannen, det vill säga kommunen för en kommunal skola och skolans styrelse om det är en friskola, som avgör hur mycket personal som elevhälsan ska ha och vilken kompetens som behövs. Vi vill att det i skollagen ska framgå klart och tydligt att rektorer ansvarar för och samordnar elevhälsan.\n\nRektor är den som har budgetansvar och därför ytterst kan fatta beslut om mer resurser och rekryteringar. Genom att stärka ansvaret blir det tydligare för rektor att även fullt ut ta ansvar för elevhälsoarbetet.\n\nHur hälsan påverkar elevers möjligheter att lära sig, måste också ingå i Rektorsprogrammet, den befattningsutbildning som är obligatorisk att gå för alla som ska bli rektorer.Stärk det förebyggande arbeteElevhälsans förbyggande arbete är ett viktigt verktyg för att upptäcka elever som mår dåligt. Vi vill att en screening av den psykiska hälsan görs vid den vanliga hälsokontrollen hos elevhälsan. Då kan man tidigare fånga upp barn som riskerar att må, eller redan mår, dåligt. Genom att bredda elevhälsan med digitala medel, som ett komplement till de fysiska, blir det lättare att nå elever i hela landet.\n\nVi ser att mer behöver göras för att barn och ungdomar ska känna sig trygga i sina skolor. Vi vill därför ha nolltolerans mot mobbning. Det måste även bli lättare att flytta på den person som mobbar och gör att andra elever inte känner sig trygga."
  },
  {
    "url": "https://www.centerpartiet.se/var-politik/politik-a-o/utbildning/forskning",
    "content": "Forskning\n\nVi människor är av naturen nyfikna. Forskning handlar om att föra mänskligheten framåt och lära oss mer. För att människor ska vilja forska måste det både vara lönsamt ekonomiskt och kännas utvecklande och viktigt. Vi vill att Sverige ska ha världens bästa forskare – och då måste vi göra det attraktivt att forska här.\n\nCenterpartiet vill:\n\nSvensk forskning måste stärkas\n\nPå så sätt tror vi att forskningsarbetet leder till nya idéer och sprids även utanför lärosätena. Svensk forskning ska ha hög kvalitet och vara professionell, oavsett var eller av vem den utförs.\n\nSvensk forskning behöver stärkas för att stå sig i den internationella konkurrensen. För att människor ska vilja forska måste det finnas bra villkor och vara attraktivt. För att Sverige i framtiden ska ha tillgång till de bästa forskarna måste vi redan nu knyta till oss lovande och begåvade studenter.\n\nDet gör vi genom att locka unga människor att börja och stanna inom forskningen. För att de ska vilja göra det måste det finnas tydliga karriärvägar. Utländska akademiker måste också kunna komma hit utan onödigt regelkrångel och möjligheten för att stanna förbättras för att fler ska söka sig hit. En fungerande rörlighet gör att vi kan rekrytera världens bästa forskare till Sverige.\n\nDen allra största andelen av svenska investeringar i forskning och utveckling är privata investeringar. Sverige behöver bli mer attraktivt för investeringar i forskning och innovation.\n\nVi behöver skapa attraktiva forsknings- och innovationsmiljöer, och bättre villkor för företag att bedriva forskning i Sverige. Samverkan mellan lärosäten och med näringsliv är viktig för vår konkurrenskraft och behöver därför stärkas.\n\nVi vill att lärosätena ska bli mer autonoma, finnas i hela landet och ges ytterligare möjligheter att utforma sin verksamhet utifrån vad som passar bäst regionalt och lokalt. Ökade basanslag för lärosätena skapar långsiktiga förutsättningar för ökad profilering, tryggare anställningar för forskarna och stärkt kvalitet. Stärk den akademiska frihetenDen akademiska friheten och yttrandefriheten måste bevaras. Utan oberoende forskning och utbildning har vi svårare att identifiera, förstå och lösa samhällsproblem.\n\nVi vill stärka oberoendet hos såväl lärosäten som de forskare och lärare som är verksamma där. För att åstadkomma det vill vi att staten ska stötta högskolor och universitet som väljer att övergå till en stiftelseform, att politikens makt över och inom deras styrelser minskas och att stärka anställningstryggheten för lärare och forskare."
  },
  {
    "url": "https://www.centerpartiet.se/var-politik/politik-a-o/utbildning/fritids",
    "content": "Fritids\n\nVarje barn ska ha samma rätt till utbildning och utveckling, oavsett var man bor eller vad man har för familjesituation. Vi vill att fler barn ska få möjlighet att få tillgång till fritids, men i dag är den rätten i alltför hög grad villkorad på föräldrarnas livssituation. Det vill vi ändra på.\n\nCenterpartiet vill:\n\nStärk rätten för barn att gå till fritids\n\nEtt avgiftsfritt allmänt fritids för alla barn i årskurs F-3Fritids kompletterar grundskolans verksamhet, och tar emot elever efter skoldagens slut och under lov. Det ger andra erfarenheter och kunskaper än vad eleverna får i skolan. Till skillnad från förskolan så finns inget allmänt fritids som är till för alla barn, oavsett om ens föräldrarna arbetar eller inte.\n\nVi vill ge barn i förskoleklass till årskurs 3 rätt att delta i fritids verksamhet minst 10 timmar i veckan under läsåret utan avgift. Det ska också gälla barn vars föräldrar är föräldralediga eller arbetslösa. På så sätt stärker vi också barns möjligheter till en god start i livet.\n\nPersonalen är den viktigaste resursen för kvaliteten på fritids. Vi vill därför se till att fler kan utbilda och vidareutbilda sig inom fritidshemmen. Vi vill bland annat stärka barnskötarrollen genom en enhetlig grundutbildning för barnskötare. Vi vill också ge fler elever som läser yrkesvux i kombination med svenska för invandrare (SFI) och svenska som andraspråk (SVA) möjlighet att studera till barnskötare genom yrkesvux.\n\nFör att fler obehöriga pedagoger ska kunna nå en examen vill vi bygga ut de kompletterande pedagogiska utbildningarna som gör det möjligt för fler att bli förskolelärare och fritidslärare. Det kommer också bidra till att öka attraktiviteten för dessa viktiga yrkesgrupper.\n\nMer samverkan mellan skola och föreningslivFör att fler barn ska få chans att hitta en idrott eller annan föreningsaktivitet som de tycker är rolig så behöver föreningslivet ges möjlighet få komma in i skolan och på fritidshem. Det öppnar möjligheter för barn som annars kanske inte fått chansen att testa nya aktiviteter och att gå med i föreningslivet.\n\nAtt barn får samlas runt intressen ger också möjlighet till ökad integration. Det förekommer också fritidshemsverksamhet där föreningslivet, som exempelvis idrottsföreningar, utgör basen för verksamheten. Sådana verksamheter, som idrotts- eller friluftsfritids, vill vi göra tillgängliga för fler."
  },
  {
    "url": "https://www.centerpartiet.se/var-politik/politik-a-o/utbildning/forskola",
    "content": "Förskola\n\nFörskolan är en plats där barn möts, får lära sig och utvecklas genom lek. Det tidiga lärandet i förskolan lägger grunden för skolgången. Därför vill vi att fler barn ska ha rätt att gå i förskola.\n\nCenterpartiet vill:\n\nLåt fler barn få möjlighet att gå i förskola\n\nI dag har barn rätt till 15 timmar i veckan i allmän förskola från tre års ålder. Vi vill öppna dörren och erbjuda en plats tidigt för fler barn. Därför vill vi att alla barn från två år ska ha rätt att gå i förskola 15 timmar i veckan utan avgift, oberoende av om föräldrarna arbetar eller inte. Och att avgifterna sänks för alla i linje med det.\n\nBarnen måste kunna lita på att det finns vuxna som ser dem. En av utmaningarna för att säkra den pedagogiska verksamheten är barngruppernas storlek och bristen på utbildad personal. Vi ser därför ett behov av att se över det riktmärke från Skolverket som sätter gränser för hur många barn som får vara i en barngrupp, så att det i stället bör vara ett riktmärke för hur många barn varje utbildad personal får ha ansvar för.\n\nEtt kunskapslyft i förskolanFler förskolelärare behöver därför utbildas och det måste bli lättare för barnskötare att vidareutbilda sig till förskolelärare medan de jobbar i förskolan. Barnskötare är den största yrkesgruppen i förskolan. För att stärka barnskötarrollen ytterligare vill vi se ett barnskötarlyft och en standardisering av grundutbildning för barnskötare. Vi vill också se en utbildningsgaranti för förskolelärare, så att varje förskola kan ge personalen möjlighet och rätt att vidareutbilda sig, utvecklas och växa på jobbet.\n\nVi vill också förändra examensmålen för den som utbildar sig till förskolelärare, så att det klart och tydligt ingår att ha fördjupad kunskap om barns andraspråksutveckling. Svenskkunskaper bidrar också stort till att komma bort från utanförskap och segregation.\n\nDe barn som gynnas mest av en god förskola är de barn som har de svåraste förutsättningarna, till exempel barn i nyanlända familjer. Samtidigt är det dessa barn som förskolan ofta inte når ut till. Genom kommunens arbete med uppsökande verksamhet kan familjer få bättre information och kunskap om förskolan. Ett annat sätt att nå barn till nyanlända föräldrar är att erbjuda integrationsförskola. Där bedrivs förskoleverksamheten parallellt med SFI-undervisning för föräldrarna. Vi vill se att konceptet med integrationsförskolor utvecklas i samtliga kommuner.\n\nAll barnomsorg ska hålla en god kvalitet, vara en trygg och pedagogisk plats för barnen. Vi tror att det är föräldrarna, inte samhället, som vet vad som är bäst för just deras familj. Därför måste det finnas valfrihet inom barnomsorgen och bli lättare att välja en förskola eller pedagogisk omsorg, utifrån vad som passar just ditt barn."
  },
  {
    "url": "https://www.centerpartiet.se/var-politik/politik-a-o/utbildning/grundskola",
    "content": "Grundskola\n\nGrundskolan lägger grunden för framtiden. Vårt mål är att varje elev lämnar skolan med godkända betyg. Att alla barn ska lära sig att läsa, skriva och räkna och mötas av höga förväntningar. Varje elev måste därför få stöd för att nå sin fulla potential.\n\nCenterpartiet vill:\n\nHöga förväntningar och betyg att lita på\n\nAlla elever som lämnar grundskolan ska kunna läsa, skriva och ha grundläggande kunskaper i matematik. Att säkra att alla elever klarar skolan är helt avgörande för att var och en ska få möjlighet att bidra och frihet att forma sin egen framtid.\n\nFör oss är det viktigt att varje elev blir mött där den befinner sig. Den som inte har lika lätt att lära ska få hjälp och stöd att utveckla sina kunskaper. Den som har lätt för sig måste få utmaningar och stöd för att fortsätta utvecklas. Skolans uppdrag att kompensera för elevers olika förutsättningar måste kraftigt förstärkas. Skickliga rektorer och lärare är nyckeln till varje elevs skolframgång. En trygg skola där elever får stödInga barn ska behöva vara rädda för – eller må dåligt över – att gå till skolan. För att alla elever ska klara av sin skolgång på bästa sätt måste de må bra och få stöd för att klara sin skolgång. Elevhälsan är central i det förebyggande och hälsofrämjande arbetet på skolan och det arbetet behöver stärkas. Skolan måste kunna garantera en bra och trygg studiemiljö. Därför vill vi stärka lärarens position i klassrummet och ge bättre möjligheter att agera mot stökiga elever och skärpa möjligheten att flytta elever som allvarligt stör ordningen eller utsätter andra elever för brott. Vi behöver också skärpa straffen för hot och våld riktat mot rektorer och lärare som agerar inom ramen för sitt uppdrag. Skolan ska inte utgöra en frizon för brott.\n\nEtt tydligt och rättssäkert betygssystem Det är viktigt att alla elever får en likvärdig och korrekt bedömning av sina kunskaper. Därför behöver vi se ett betygssystem byggt på kunskap och forskning och med tydliga betygskriterier. Vi behöver säkra ett betygssystem som är bra för elever och lärare. Vi vill se e sammanvägd bedömning för betyget E och utreda betyget F och den hårda godkäntgränsen, för att stoppa utslagningen av många elever. Vi vill också att nationella kunskapsmätningar ska genomföras så att utvecklingen i svensk skola kan följas bättre över tid. Skolverket ska följa upp skolor utifrån elevernas kunskaper och utveckling, samt hur väl de presterar utifrån socioekonomiska förutsättningar. Betygen måste vara rättvisande så att elever med rätt färdigheter och kunskaper ska kunna komma in på rätt utbildning. Betygsinflationen underminerar tilliten till svensk skola. Det är särskilt problematiskt när det påverkar möjligheten till vidare studier efter gymnasiet i hela landet. Vi vill att nationella prov ska digitaliseras och automaträttas av fristående examinatorer. Vi vill också se en modell på gymnasiet där elevens resultat från nationella prov vägs samman med lärarens betygssättning i aktuellt ämne för att säkra en mer likvärdig betygssättning. Det skulle göra bedömningarna mer likvärdiga och stoppa betygsinflationen. En skola för alla – med valfrihet För oss är det viktigt att vårdnadshavare och elever ska kunna välja skola genom hela skoltiden, från förskola till högre utbildning. Det ska finnas en skola för alla, oavsett vad man har för intresse eller behov eller var i landet en bor. Därför behövs en mångfald av aktörer i skolan. Vi vill att såväl stora som små aktörer ska ha möjlighet att driva förskolor och skolor runtom i landet."
  },
  {
    "url": "https://www.centerpartiet.se/var-politik/politik-a-o/utbildning/gymnasieskola",
    "content": "Gymnasieskola\n\nKopplingen mellan studier och arbetsmarknad måste bli bättre, oavsett om du läser ett teoretiskt eller praktiskt program. I dag står många branscher utan arbetskraft, samtidigt som klassrummen på yrkesprogrammen för ofta gapar halvtomma. Yrkesprogrammen ska vara av hög kvalitet och utformas tillsammans med företagen.\n\nCenterpartiet vill:\n\nEn skola för livet – men också för arbetslivet\n\nÖverlag har Sverige en väl fungerande gymnasieskola i hela landet. Men alltför många elever lämnar gymnasiet utan fullständiga betyg i dag, samtidigt som antalet elever som gör felval till gymnasiet är stort. Klarar en elev inte skolan är dörren till många jobb och vidare studier stängd.\n\nEleverna behöver därför få mer information för att kunna göra rätt val. Genom att stärka studie- och yrkesvägledarnas roll, ha mer praktik och samverka mer med arbetsmarknaden kan fler unga göra ett informerat val till gymnasiet. Ett brett utbud och högre kvalitéDet fria skolvalet har ökat utbudet av utbildningar och gjort att fler kan välja skola oberoende av vad deras föräldrar tjänar eller har för utbildningsbakgrund. Till gymnasiet är det en hög andel elever, jämfört med grundskolan, som aktivt väljer skola. För att kunna höja kvaliteten, erbjuda ett brett utbud av gymnasieprogram och möta arbetsmarknadens efterfrågan behöver samverkan mellan kommunerna stärkas.\n\nDet finns en stor efterfrågan på yrkesutbildning, samtidigt som just yrkesutbildningar väljs i allt mindre utsträckning. I dagens gymnasieskola har yrkesprogrammen inte samma status som de teoretiska programmen. Det är ett problem. Yrkes- och lärlingsutbildningarna är viktiga för tillväxten. Det gäller inte minst för de små och medelstora företagen som ofta saknar kompetent arbetskraft.\n\nFör att öka statusen måste utbildningarna vara av hög kvalitet. De ska vara relevanta, verklighetsnära och leda till jobb. Företag som är potentiella arbetsgivare ska vara en drivande kraft i genomförandet av utbildningen.Gör företagsamhet naturligt för elevernaEntreprenöriellt lärande – att utveckla och stimulera generella kompetenser som att ta initiativ och omsätta idéer till handling ­– gör att eleverna blir bättre på att ta ansvar, fatta beslut, kommunicera och samarbeta. Det måste vara ett naturligt förhållningssätt i skolan. Dessutom ska möjligheten till ungt företagande finnas på alla skolor och alla program.\n\nVi vill att fler ska kunna gå gymnasiets yrkes- och lärlingsutbildningar och att lärlingsutbildningar ska finnas inom fler yrken för att möta arbetsmarknadens efterfrågan på kompetens. De som är lärlingar behöver också ha rätt att bygga på sin utbildning så att det sedan blir möjligt att läsa på högskola.\n\nFör att locka fler elever bör det finnas flera ingångar till yrkesprogrammen på gymnasiet. Vi ser även en möjlighet för yrkesteoretiska tunga program, som el- och energiprogrammet samt bygg- och anläggningsprogrammet, att kunna korta ner tiden det tar för eleven att få sitt yrkescertifikat.\n\nVi vill ge möjlighet till examen och yrkescertifikat redan efter tre år, idag kan det ta upp till fem år. Det går att göra genom att börja med praktik tidigare och komprimera studie- och lärlingstiden. Då kan eleverna fortare få sitt yrkescertifikat och börja arbeta. Upplägget används redan i dag av vissa skolor med lyckat resultat och borde därför med fördel spridas till fler."
  },
  {
    "url": "https://www.centerpartiet.se/var-politik/politik-a-o/utbildning/hogre-utbildning",
    "content": "Högre utbildning\n\nUtbildning gör nytta för både människan, som får mer kunskap, och för samhället i stort. Det ska finnas en tillgång till högre utbildning av god kvalitet i hela landet. Det ökar människors möjligheter till jobb och trygghet, samtidigt som det gynnar näringslivet och välfärden.\n\nCenterpartiet vill:\n\nUtbildning berikar både individ och samhälle\n\nSverige behöver fler som utbildar sig, fler fria högskolor och fler utbildningar som är relevanta för arbetsmarknaden.\n\nFör att stärka kvaliteten och möjliggöra mer lärarledd tid för studenter vill vi se kraftfulla satsningar på utbildningskvaliteten. Ett första steg är att höja ersättningarna för de utbildningarna med lägst ersättning.\n\nVi vill även fasa ut ersättningen lärosätena får för godkända studenter, så kallade helårsprestationer. Det är viktigt för kvaliteten och för att kunna bidra till fler möjligheter till omställning och vidareutbildning för personer som är mitt i livet.\n\nUtbildningarna måste bli mer relevanta för arbetsmarknaden för att fler utbildningar ska leda till jobb. Vi vill stärka kopplingen mellan utbildningar och arbetsmarknaden, ha en utökad praktik och se en förstärkt roll för studievägledaren. På så vis skapas en naturlig övergång till arbetsmarknaden när man är färdig med sina studier.\n\nFler behöver utbilda sigUtvecklingen går fort och arbetsmarknadens behov av kompetent arbetskraft är stor. I dag spelar familjebakgrunden stor roll om någon väljer att plugga vidare. Studenter från studieovana hem hoppar också av sina studier i större utsträckning. En orsak till det är att man valt fel utbildning.\n\nUtan ett transparent utvärderingssystem där utbildningens kvalitet, koppling till arbetsmarknaden och tidigare studenters åsikter tydliggörs kan inte blivande studenter göra välinformerade studieval. Vi vill se stärkt information och vägledning för att bredda rekryteringen till högskolan.\n\nVi måste också ta vara på den nya tekniken. Den nya tekniken och digitaliseringen öppnar upp för fler distansutbildningar som i kombination med kommunala lärcentra gör högre utbildning tillgänglig för fler. Det är också viktigt att skapa långsiktiga förutsättningar för dessa verksamheter så att högre utbildning av hög kvalitet kan komma hela landet till del.Du som vill ska kunna arbeta under dina studier Fribeloppet bestämmer hur mycket du som student får tjäna samtidigt som du får studiemedel. Centerpartiet vill att fribeloppsgränsen tas bort för lånedelen av studiemedlet. Vi tycker att studenter som vill jobba under studierna måste ges friheten att bestämma det själva.\n\nVi tror att konkurrens ökar kvaliteten och vi vill därför ha en mångfald av små och stora lärosäten i hela landet. Vi tror att de som är verksamma inom högskolan bäst känner till vad som behöver göras för att den ska utvecklas. Vi vill därför se mer autonoma lärosäten där makt flyttas från politiken till professionen. Vi behöver därför mer fristående lärosäten, likt stiftelser.\n\nFör att stärka lärosätenas ekonomi och möjliggöra satsningar på verksamheten bör donationer göras avdragsgilla. Vi vill öka basanslagen för forskning och minska satens detaljreglering av utbildningarna för att stärka den akademiska friheten. För att lärosätena ska bli mer självständiga vill vi att de får pengar utifrån sin kvalitet och efter hur de jobbar med det omgivande samhället och att fördelningen av anslag mellan utbildningar jämnas ut ytterligare.Inför anpassad högskolaInför en anpassad högskola – så att elever som har gått i anpassad grund- och gymnasieskola (tidigare kallat särskola) också kan läsa vidare.\n\nFör personer som har gått i anpassad skola finns få alternativ. För den som vill studera finns enstaka kurser vid kommunens särskilda utbildning för vuxna eller folkhögskola. I dag finns inga anpassade utbildningar på universitet.\n\nDet vill vi förändra. Det behövs fler möjligheter till högre utbildning för personer med intellektuell funktionsnedsättning."
  },
  {
    "url": "https://www.centerpartiet.se/var-politik/politik-a-o/utbildning/it-och-skola",
    "content": "IT och skola\n\nSvensk skola ska ligga i framkant när det gäller modern teknik i skolan. Med den nya tekniken kommer nya pedagogiska möjligheter. Digitaliseringen har även ökat möjligheten till fjärrundervisning. Det gör att kompetens kan delas mellan skolor, inte bara i Sverige utan i hela världen.\n\nCenterpartiet vill:\n\nDen nya tekniken som pedagogiskt redskap\n\nDigitala hjälpmedel i klassrummet höjer skolresultatet när de används rätt. Studier visar att elever med de rätta digitala hjälpmedlen fortare kan lära sig att läsa och skriva. De kan även vara till nytta för personer med inlärningssvårigheter. Det digitala lärandet måste bli en naturlig del av elevers undervisning.\n\nMånga kommuner och andra huvudmän har varit bra på att köpa in datorer och annan utrustning, men den digitala pedagogiken har inte alltid följt med. Vi vill ha en tydlig och långsiktig satsning på ett nationellt digitalt lärarlyft. Personalen i skolan ska kunna använda den moderna tekniken på bästa sätt i sin undervisning. Vi vill även att lärarutbildningarna ska ha med det digitala perspektivet i alla relevanta ämnen. Lärare och skolledare måste även få en återkommande kompetensutveckling i digitalt lärande.\n\nDet finns brist på digitala läromedel. Skolverket bör därför undersöka vad man ska göra för att öka tillgången till digitala läromedel i skolorna. Fler bra digitala läromedel skulle hjälpa eleverna i deras inlärningsprocess. Det hade även gjort det möjligt med distansundervisning.\n\nDen digitala tekniken, så som fjärrundervisning, har öppnat för nya sätt att undervisa. Kompetenta lärare är nyckeln till att elever lyckas i skolan. Sverige har brist på lärare och det är ett stort problem. Detta problem är ofta ännu mer påtagligt för skolorna på landsbygden. Skolan är i många fall navet i bygden och alla elever ska ha en skola inom rimligt avstånd. Det får dock inte vara på bekostnad av kvaliteten. Vi ser fjärrundervisning som avgörande för landsbygdsskolornas överlevnad. Men den är också viktig för nyanlända elevers tillgång till modersmålslärare och studiehandledare. Vi tycker att fjärrundervisning ska tillåtas i alla relevanta ämnen. Vi vill även att kommunala och fristående skolor ska ha möjlighet att anordna fjärrundervisning på entreprenad under samma förutsättningar som statliga skolor. Fjärrundervisning stärker likvärdigheten, samt ökar kvaliteten och tillgängligheten på kunskap."
  },
  {
    "url": "https://www.centerpartiet.se/var-politik/politik-a-o/utbildning/larare-och-rektorer",
    "content": "Lärare och rektorer\n\nFör att elever ska lyckas i skolan behövs bra och engagerade lärare. Sverige behöver fler lärare och för att fler ska vilja arbeta som lärare måste vi höja yrkets status. Vi vill därför se tydliga karriärvägar, högre lön till bra lärare, kompetensutvecklingsgaranti och mer tid i klassrummet med eleverna.\n\nCenterpartiet vill:\n\nGenom att satsa på lärare blir eleverna vinnare\n\nDen framgångsrika skolan börjar i klassrummet. Det är lärarna som gör den stora skillnaden och som är allra viktigast för elevens rätt till kunskap och utveckling.\n\nGe läraren tid att vara lärareDen framgångsrika skolan börjar i klassrummet. Det är lärarna som gör den stora skillnaden och som är allra viktigast för elevens kunskapsinhämtning och utveckling.\n\nAlla elever har rätt till en bra lärare. För att elever ska nå sin fulla potential måste det bli ett större fokus på undervisningen. Lärare måste ges mer tid till att undervisa eleverna. Dokumentation som inte leder till att öka elevens lärande ska bort. Lärarassistenter bör även kunna vara ett stöd åt läraren i undervisningen och göra det möjligt att arbeta i mindre grupper.\n\nStärk det pedagogiska ledarskapetEn förutsättning för elevernas skolframgång är ett skickligt och stabilt ledarskap av skolan. Men personalomsättningen på rektorer är alltför hög. Idag ges inte förutsättningar för rektorer att vara pedagogiska ledare. Många rektorer har en alltför stor personalgrupp under sig och kan även vara rektor på flera stora enheter samtidigt. Det får betydelse för lärarnas arbetsmiljö och förutsättningar för att ge elever bra undervisning. Det finns forskning som visar på att en arbetsledande chef bör ha högst 20 till 25 medarbetare för att kunna skapa förutsättningar för en bra arbetsmiljö. Men verkligheten är ofta en annan. I skolan är det ett stort arbetsmiljöproblem. Vi vill därför se ett nationellt riktmärke för antal medarbetare per rektor. Det behöver också bli tydligare vilka uppgifter som är lämpliga att delegera till biträdande rektorer.Garanterad kompetensutveckling och bättre arbetsvillkorSvenska lärare får enligt OECD:s statistik mindre kompetensutveckling än lärare i andra länder. Det vill vi ändra på. Här ser vi ett stort behov av ett tydligt och utökat statligt ansvar. Vi vill att alla lärare och skolledare ska garanteras en kvalitativ och relevant kompetensutveckling. Lärare och skolledare måste få återkommande kompetensutveckling under sin karriär för att utvecklas och fortbildas. Lönen borde också vara starkare knuten till kompetens. Bra lärare ska ha bra betalt. Tydliga karriärvägar ska finnas för både lärare och skolledare. Vi vill därför bland annat utöka antalet förstelärare, som ska handleda och coacha nyexaminerade lärare.\n\nVi vill öppna upp för tjänster som kombinerar undervisning i grund- och gymnasieskolan med forskning och samarbete på universitetsnivå. För att fler duktiga lärare och rektorer ska vilja arbeta på skolor med större utmaningar vill vi se en satsning på karriärtjänster för rektorer och lärare i skolor med låga resultat.Förbättra lärarutbildningenEn nybliven lärare ska både ha den teoretiska kunskapen och kunna använda den i klassrummet. Vi vill därför att lärarutbildningen ses över för att bättre motsvara dagens behov. Utbildningen ska bygga på forskning och beprövad erfarenhet och innehålla mer praktik. Det behövs återkommande samverkan med omgivande skolor så att studenterna kan omsätta sina teoretiska kunskaper i praktiken. För att vi ska få fler lärare vill vi se studiemedelsavskrivning för de nyligen examinerade och engagerade.\n\nVi vill också ha fristående lärarutbildning och fler initiativ liknande Teach for Sweden. Teach for Sweden rekryterar personer från andra akademiska yrken än lärare. Det gör att fler hittar in i klassrummen, där de kan göra skillnad. Det är viktigt att utveckla och ta vara på de ledartalanger som finns och skapa fler vägar till läraryrket."
  },
  {
    "url": "https://www.centerpartiet.se/var-politik/politik-a-o/utbildning/skola-som-leder-till-jobb",
    "content": "Skola som leder till jobb\n\nUtbildning ska leda till jobb. Skolan måste därför samverka mer med samhället och näringslivet. På så sätt kan både de teoretiska och praktiska utbildningarna anpassas mer för arbetsmarknaden.\n\nCenterpartiet vill:\n\nEn skola som rustar för jobb\n\nMånga unga i Sverige i dag har inget jobb att gå till. En del av svaret finner vi i att många ungdomar är osäkra när de ska välja utbildning. Det kan leda till att man hoppar av skolan, eller får svårt att hitta jobb när man är klar. Det är både jobbigt för människan och kostar samhället pengar.\n\nDet är viktigt för att eleven lättare ska kunna göra rätt val. Redan under tiden i grundskolan behövs mer kontakt mellan skolan och arbetslivet. Vi behöver svara på arbetsmarknadens efterfrågan på kompetent arbetskraft.\n\nSkolans läroplan säger att perspektiv som anknyter till arbetslivet ska ingå i all verksamhet i skolan. Men så är det inte i dag.\n\nFör många elever ångrar sina val av utbildning. Enligt OECD, som jämför statistik från Sverige med andra länder, har vi en dålig matchning mot arbetsmarknaden. Det innebär att det oftast saknas rätt person för rätt jobb på arbetsmarknaden.\n\nSkolinspektionen granskar de svenska skolorna och ska se till att alla skolor håller måttet. De har pekat på att det finns stora brister i skolornas studie- och yrkesvägledning.\n\nStudier har visat att de yngre barnens undervisning innehåller fler studie- och yrkesorienterande inslag. De inslagen blir sedan färre i de högre årskurserna. Det är inte bra.\n\nStudie- och yrkesvägledarna har en stor och viktig roll för att detta ska fungera bättre i skolorna. Vi vill att de i högre grad ska vara en länk mellan skola och arbetsliv. De ska inte bara hjälpa elever att välja språk och gymnasieskola utan de ska vara med i hela skolans verksamhet. Med en mer aktiv studie- och yrkesvägledning genom hela utbildningsväsendet kan också unga lättare bryta könsnormer vid studie- och yrkesval.\n\nEntreprenörskap, företagande och praktik måste bli en röd tråd i skolans alla år, i stället för att då och då vara en del i undervisningen. Här kan de lokala företagen vara en betydande resurs.\n\nDet entreprenöriella lärandet – att utveckla och stimulera generella kompetenser som att ta initiativ, ansvar och omsätta idéer till handling – ska finnas med genom hela utbildningssystemet. Det gör att eleverna blir bättre på att ta ansvar, fatta beslut, kommunicera och samarbeta. Det är viktiga kunskaper att ha inför det kommande arbetslivet.\n\nVi vill därför att initiativ som Ung Företagsamhet i högre grad utvecklas och blir en del av skolans verksamhet i både grund- och gymnasieskola. Då får eleverna chans att testa hur det är att driva ett eget företag och ta ansvar för detsamma."
  },
  {
    "url": "https://www.centerpartiet.se/var-politik/politik-a-o/utbildning/studiemedel",
    "content": "Studiemedel\n\nFler måste ges möjlighet att studera. Det gäller även högre upp i åldrarna, då utbildning leder till jobb. Därför vill vi ha ett mer flexibelt studiemedelssystem.\n\nCenterpartiet vill:\n\nFler måste ges möjlighet att studera\n\nDet ska också gå att byta bana på arbetsmarknaden. För att fler ska klara av sina studier och komma ut i arbete vill vi ha ett mer flexibelt studiemedelsystem.\n\nStudenter som blir klara med sina studier före utsatt tid ska belönas för det. Systemet måste även vara anpassat för dem med lägre studietakt. Det kan exempelvis vara personer som har gått gymnasiesärskolan eller är deltidssjukskrivna i olika grad. Det ger fler möjligheten att läsa en utbildning som leder till jobb.\n\nFribeloppet bestämmer hur mycket du som student får tjäna samtidigt som du får studiemedel. Centerpartiet vill att fribeloppsgränsen tas bort för lånedelen av studiemedlet. Vi tycker att studenter som vill jobba under studierna måste ges friheten att bestämma det själva.\n\nAlla studenter vill inte ta studielån. Det är viktigt att göra det lättare för dem som vill bekosta sin utbildningstid på annat sätt än med lån. Det är även bra att arbeta under studietiden, då det utöver extra inkomster ger både erfarenheter och kontakter på arbetsmarknaden. Det är värdefullt när man är klar med sina studier och ska söka jobb.\n\nDet behöver även finnas möjlighet att byta karriär högre upp i åldrarna. Därför är det bra att den övre åldersgränsen för studiemedel har höjts från 56 till 60 år. Det underlättar vidareutbildning och omskolning i högre åldrar.\n\nOmställningsstudiestödet, som införs inom ramen för överenskommelsen mellan arbetsmarknadens parter, är även viktig reform för att ge människor en större chans till kompetensutveckling och möjlighet att byta bana i livet."
  },
  {
    "url": "https://www.centerpartiet.se/var-politik/politik-a-o/utbildning/utbildning-for-nyanlanda-elever",
    "content": "Stärkt utbildning för nyanlända elever\n\nEn del nyanlända elever klarar inte att nå målen i skolan. Det beror på att många har liten eller ingen skolerfarenhet sedan tidigare. Tillsammans med bristande kunskaper i svenska blir det svårt för många att ta till sig undervisningen. Därför vill vi att nyanlända elever ska få mer intensiv skolgång, ibland även under loven, där fokus ska ligga på de viktigaste kunskaperna.\n\nCenterpartiet vill:\n\nStärk utbildningen för nyanlända elever\n\nFör att klara av skolan måste nyanlända elever snabbt lära sig språket. Vi vill att antalet timmar med undervisning i svenska utökas för dessa elever och satsa mer på pedagogiken för snabbinlärning av språk.\n\nVi måste skapa bättre förutsättningar för elever som kommit till Sverige i högstadieåldern att klara kunskapsmålen, så att de kan ta sig vidare till ett nationellt gymnasieprogram.\n\nFör att göra det bör man låta dessa elever fokusera på något färre ämnen i skolan. Det ska inte betyda mindre undervisningstid, utan i stället ska de centrala ämnena få utökad plats. Det stärker deras möjligheter att ta sig vidare in på ett nationellt gymnasieprogram.\n\nFör att kunna ge nyanlända elever mer undervisningstid bör man använda sig av fjärrundervisning, men framför allt distansundervisning. På så vis kan eleverna få fler timmar av lärande än de timmar de får i skolan.\n\nDå många nyanlända har mycket kunskap att ta igen bör deras möjlighet till sommar- och lovskola bli större. Försöksverksamhet för tvåspråkiga klasser bör även införas för att stärka tvåspråkiga elever i deras språkutveckling och lärandeprocess.\n\nModersmålsundervisningen fyller en viktig funktion för barnets språk- och kunskapsutveckling. Att få möjlighet att behärska sitt modersmål i både tal och skrift är ett sätt att stärka sin kulturella identitet genom att utveckla kunskaper om inte bara språket, utan även om kulturer och samhällen där modersmålet talas.\n\nAtt kunna ta del av sitt modersmål är viktigt i arbetet med att stärka elevers språkutveckling och kunskapsinhämtning, men också identitetsskapande. Vissa partier vill minska denna möjlighet.\n\nVi ser i stället att barn och ungdomar behöver få ökade möjligheter att studera sitt modersmål och ett behov av att fler modersmålslärare utbildas.\n\nMånga nyanlända ungdomar i gymnasieåldern har en kort utbildningsbakgrund men med viss yrkeserfarenhet. Vi vill därför att det ska finnas yrkesutbildningar på gymnasienivå för dessa elever.\n\nEn examen ska vara möjlig utan de teoretiska ämnena, men med grundläggande språk- och samhällskunskap. På så vis kan de fortare få möjlighet att få jobb och komma in i det svenska samhället."
  },
  {
    "url": "https://www.centerpartiet.se/var-politik/politik-a-o/utbildning/valfrihet-i-skolan",
    "content": "Valfrihet i skolan\n\nAtt föräldrar och elever ska få välja förskola och skola ser vi som en självklarhet. Vi värnar om och vill stärka valfriheten för elever, föräldrar och lärare.\n\nCenterpartiet vill:\n\nValfrihet med rimlighet\n\nMöjligheten att kunna välja och välja bort skola är en viktig frihetsreform. Vi vill att du ska kunna välja förskola och skola genom hela skoltiden, från förskola till högre utbildning.\n\nDet ska finnas en skola för alla, oavsett vad en har för intresse eller behov. Vi vill att såväl stora som små aktörer ska ha möjlighet att driva förskolor och skolor runt om i landet. I många bygder har etableringen av en friskola varit avgörande för ortens fortlevnad. Det ska därför vara möjligt för friskolor att ta över när en kommunal skola läggs ner. Det är något som gynnar alla, både elever, föräldrar, lärare och samhället i stort.\n\nInför ett gemensamt skolval och offentlighetsprincipenAlla föräldrar och elever ska välja skola i ett aktivt, obligatoriskt och samordnat skolval på kommunal nivå. En förutsättning för det fria skolvalet är att information finns tillgänglig och är jämförbar. Därför vill vi att utgångspunkten ska vara att förskolor och skolor oavsett huvudman ska lyda under offentlighetsprincipen. Det handlar om att värna demokratins grundprincip om öppenhet. Vi vill också att alla ska välja skola i rimlig tid, ca ett år före skolstart och att kö som urvalsgrund tas bort.  Stärk mindre friskolors möjligheter att etablera sig Det har varit nödvändigt att skärpa ägar- och ledningsprövningen de senaste åren för att säkra seriösa aktörer i skolan. Men samma hårda krav gäller oavsett vem som ansöker – om det är en liten eller stor huvudman – spelar ingen roll. Det har gjort att allt färre idéburna och mindre friskolor, med mindre kapital, har möjlighet att etablera sig. Därför vill vi att vissa krav i tillståndsprocessen ska lättas för mindre huvudmän så att även mindre friskolor får möjlighet att starta och utveckla nya skolor.\n\nStärk tillsynen och stoppa vinstutdelning vid allvarliga bristerOseriösa huvudmän som inte lever upp till skollagens krav underminerar välfärdens legitimitet. Här måste vi fortsatt ställa tydliga och synnerliga hårda krav. Skolinspektionen bör ta över kvalitetsgranskningen och tillsynen över fristående förskolor, och inspektionen av skolor måste stärkas överlag. Om en skola har allvarliga brister i sin verksamhet, ska skolan kunna stängas ner. För skolhuvudmän som fått anmärkningar eller beslut om åtgärder ska rätten till utdelning av vinst förhindras tills bristerna är åtgärdade. Vi vill också införa sanktionsavgifter som ytterligare verktyg för Skolinspektionen när skolan har uppenbara brister. Även ägar- och ledningsprövningen behöver stärkas för att undvika utländsk påverkan och underlätta för Skolinspektionen att neka tillstånd på säkerhetspolitiska grunder."
  },
  {
    "url": "https://www.centerpartiet.se/var-politik/politik-a-o/utbildning/vuxenutbildning",
    "content": "Vuxenutbildning\n\nVåra yrkesliv blir längre. För att fler ska kunna och vilja arbeta längre tid måste det bli lättare att byta karriär senare i livet. Vi vill ha en vuxenutbildning som gör det lätt för människor att läsa in behörighet till yrkeshögskola och högskola. Det ska även vara lättare att komplettera sina studier eller satsa på yrkesinriktade utbildningar senare i yrkeslivet.\n\nCenterpartiet vill:\n\nDet ska vara lättare att byta spår under sitt arbetsliv.\n\nYrkesutbildningarna passar både för personer som precis gått ut gymnasiet och för dem som vill komplettera sin tidigare utbildning efter att ha arbetat i många år. Utbildningarna utvecklas i samarbete med näringslivet och är anpassade efter de behov som finns på arbetsmarknaden. Många får jobb kort tid efter utbildningen.\n\nDet måste bli lättare att byta spår under sitt arbetsliv. Det regionala och företagsnära perspektivet behöver stärkas. Vi vill att yrkeshögskolan byggs ut och antalet korta kurser blir fler. För dem som läst ett högskoleförberedande program i gymnasieskolan måste det bli lättare att läsa in behörighet till Yrkeshögskolan. Fler måste också få tillgång till yrkesinriktade kurser, för att kunna komplettera en tidigare utbildning. Slutligen behöver det digitala utbudet öka för att bättre möta efterfrågan på digitala utbildningar.\n\nDet behövs fler olika yrkesutbildningar. Yrkesvux utbildar inom yrken där det behövs fler med rätt kompetens. Därför är det viktigt med utökat antal platser på yrkesvux så att fler kan studera, och att utbildningarna i större utsträckning utformas tillsammans med näringslivet. Utbildningarna måste också ges längre planeringsförutsättningar och antagningsreglerna ses över.\n\nMänniskor måste få bestämma mer själva över sin utbildning. Vi vill därför införa en vuxpeng. I de flesta delarna av Sverige är det kommunen som ansvarar för vilka vuxenutbildningar som finns tillgängliga. Vi vill istället att du själv ska få välja utbildningsutförare på samma sätt som i grund- och gymnasieskolan. En vuxpeng följer den studerande och går till den utbildningsutförare man väljer. Var du bor ska inte avgöra ditt utbildningsutbud.\n\nFolkhögskolorna har stor frihet att utforma sina kurser utifrån den profil som skolan har. Det gör att det är lättare för kursdeltagarna att utforma sin utbildning efter de behov, intressen och förkunskaper som varje elev har, genom både korta och långa utbildningar. Vi vill underlätta ytterligare för folkhögskolorna att vara en del av människors livslånga lärande."
  },
  {
    "url": "https://www.centerpartiet.se/var-politik/politik-a-o/utrikes--och-bistandsfragor",
    "content": "Utrikes- och biståndsfrågor\n\nVår utrikespolitik går ut på att knyta samman människor. Vi vill se en samlad utrikespolitik för samarbete, bistånd, handel, säkerhet och klimat. Det är vägen fram för en hållbar utveckling. Vi får aldrig ge oss för auktoritära krafter som hotar överenskomna spelregler och den globala ordningen.\n\nCenterpartiet vill:"
  },
  {
    "url": "https://www.centerpartiet.se/var-politik/politik-a-o/utrikes--och-bistandsfragor/bistand",
    "content": "Bistånd\n\nVarför ger Sverige pengar till bistånd? Jo, för att vi jämfört med många andra länder är ett rikt land. Det som händer med människor och klimatet i andra länder påverkar också oss. Med biståndet kan vi arbeta för en mer rättvis och hållbar värld. Men, biståndet måste användas bättre och mer fokuserat och till det som gör störst skillnad.\n\nCenterpartiet vill:\n\nBiståndet gör nytta – men kan användas ännu bättre\n\nVi måste tänka nytt i biståndspolitiken för att målen i Agenda 2030 ska nås. De som betalar priset för att målen inte uppnås är först och främst de kvinnor och män, flickor och pojkar, som tvingas leva kvar i fattigdom och ofrihet.\n\nEn del partier menar att Sverige inte har råd med mycket bistånd. Vi menar biståndet ska gå dit där det gör störst skillnad för fattiga människor och klimat, men att det är bra också för oss.\n\nAlla vinner på en värld där länder präglas av jämställdhet, öppenhet, frihet, rättssäkerhet, demokrati och hållbarhet. Sverige vinner på en värld där svenska företag kan investera, växa och skapa arbetstillfällen och samtidigt engagera sig för hållbar utveckling, socialt ansvarstagande och goda arbetsvillkor. Svenskt bistånd ska göra det möjligt.\n\nDet behövs fler riktiga jobb i världen med bra arbetsvillkor. Möjligheterna till ett eget arbete och en egen inkomst är den viktigaste vägen ur fattigdom, inte minst för kvinnor. Vi vill ge bistånd till att skapa fler hållbara jobb, med särskilt fokus på småföretagare, unga och kvinnor.\n\nKlimatet är vår tids största utmaning. Människor som lever i fattigdom drabbas hårdast och särskilt fattiga kvinnor och flickor som utgör en stor del av världens fattiga.\n\nVägen ur fattigdom går för många människor genom en ökad effektivitet i jordbruket, vilket även är en viktig del för att klara livsmedelssäkerheten globalt. De reformer som krävs för att växla upp effektiviteten i jordbruket måste vara klimatsmarta.\n\nSamtidigt flyttar fler till städerna och till en livsstil som riskerar ge ett betydligt större klimatavtryck. Mer förnybar energi och energieffektivisering är centralt för att minska det. Vägen ut ur fattigdom är inte fossildriven, utan måste drivas av grön energi och kantas av biologisk mångfald.\n\nI dag hålls många människor kvar i fattigdom och ojämlikhet av korrupta politiker och tjänstemän, som inte har något intresse av demokratisk utveckling eller en rättsstat där alla kan få rättvisa och upprättelse. Kvinnor och flickor drabbas ofta hårdast av bristen på rättvisa.\n\nVi vill därför att biståndet prioriterar satsningar på åtgärder som leder till demokrati och pålitliga rättssystem. Korruptionsbekämpning är viktigt och centralt."
  },
  {
    "url": "https://www.centerpartiet.se/var-politik/politik-a-o/utrikes--och-bistandsfragor/fn",
    "content": "FN\n\nFörenta Nationerna har en unik och viktig roll i världen. FN jobbar för en hållbar värld genom att stå upp för mänskliga rättigheter, skapa fred och minska fattigdom. Men också för en bättre miljö och ett bättre klimat. FN-systemet har dock många utmaningar och behöver förändras för att fungera bättre.\n\nCenterpartiet vill:\n\nFN behövs – och FN behöver bli bättre\n\nI dagens värld, som kantas av väpnade konflikter och växande flyktingströmmar, är det viktigt att hitta fram till hållbar fred. FN är och ska vara en viktig röst för att skapa och bygga fred också framåt.\n\nI dag är det inte ovanligt att FN blir handlingsförlamat, eftersom vetorätten gör att länder hindrar FN från att agera. För att kunna vara en organisation där världens länder kan diskutera och agera, även vid svåra gemensamma utmaningar, behöver FN utvecklas.\n\nBeslutsfattandet i FN:s säkerhetsråd måste därför förändras och förbättras. Användningen av vetorätten bör minska och besluten bör bättre spegla hela världen. Kriterier som är lätta att följa ska tas fram för när FN ska ha mandat att agera mot folkmord, brott mot mänskliga rättigheter och krigsbrott.\n\nI dag är det många ledare och länder som ifrågasätter de mänskliga rättigheterna som finns i FN-stadgan. När mänskliga rättigheter ifrågasätts av ledare som vill begränsa sin befolknings rättigheter så måste FN ta diskussionen med de länderna och stå upp för den ursprungliga betydelsen.\n\nVi vill att Sverige ska påbörja en diskussion inom FN om vikten av att mänskliga rättigheter upprätthålls i enlighet med hur de är definierade i FN:s deklaration om mänskliga rättigheter. Arbetet behöver genomsyra all verksamhet och alla länder, inklusive de länder som är representerade i FN kommitté om mänskliga rättigheter.\n\nVi tycker det är viktigt att FN aktivt motverkar och förebygger att FN-utsända begår sexuella övergrepp i fredsfrämjande- och fredsbevarande insatser. De som begår sådana övergrepp måste ställas till svars och straffas.\n\nFN har också en viktig roll för att motverka sexuellt våld mot kvinnor i krig och konflikter, och för att öka kvinnors deltagande när det kommer till fredsförhandlingar och återuppbyggnad."
  },
  {
    "url": "https://www.centerpartiet.se/var-politik/politik-a-o/utrikes--och-bistandsfragor/handel",
    "content": "Handel\n\nFrihandel och rörlighet är självklara delar i en värld som vill minska fattigdomen och öka välståndet. Goda och stabila ekonomier skapas genom fri konkurrens, fri handel och stabila spelregler. Det är särskilt viktigt för utvecklingsländer som ofta drabbas hårdast av slutna gränser och osäkra villkor. Tyvärr hotas frihandeln av auktoritära länder som inte följer de internationella handelsreglerna.\n\nCenterpartiet vill att:\n\nVi vill se frihandel i hela världen\n\nDärför är det så viktigt att arbeta för en värld med mer frihandel och rörlighet.\n\nSvenska företag och konsumenter är tillsammans med resten av EU en av världens mest attraktiva marknader. Det ger möjligheter för EU att förhandla fram handelsavtal med en mängd länder och regioner i världen. Frihandel minskar fattigdom och ökar välståndet.\n\nVi vill att EU tar ett större ansvar för fler frihandelsavtal världen över. Med tydligare hjälp av handel kan EU också bidra till ökat välstånd och utveckling i länder i sitt närområde.\n\nGenom värdebaserade handelsavtal går det också att vara pådrivande för hållbar handel. Då går ekonomisk utveckling hand i hand med social rättvisa, respekt för mänskliga rättigheter, höga standarder för arbetsvillkor och höga miljöstandarder.\n\nAtt EU arbetar med värdebaserade handelsavtal är ett bra sätt att skapa en fördel för europeiska företag som redan arbetar utifrån höga europeiska standarder. De kan bibehålla sin konkurrensfördel samtidigt som andra länder får samma höga standarder för exempelvis livsmedel, djurskydd och miljö.\n\nÄven om alla länder vi handlar med inte är demokratier är det viktigt att demokratiska principer också förs in i handelsavtal. Tydligare än så har det aldrig varit att frihandel är bra och skapar mervärden för många, inte bara ekonomiskt utan också på andra områden.\n\nVi vill att hållbarhetskapitlen i EU:s handelsavtal ska vara bindande.\n\nFör oss är det viktigt att svenska och europeiska företag gör mer för att se till att de och deras underleverantörer ger goda arbetsvillkor och respekterar mänskliga rättigheter, även i delar av verksamheten som äger rum utanför EU. Detsamma gäller deras miljö- och klimatpåverkan.\n\nMen svenska företag ska inte drabbas hårdare än andra europeiska företag, därför vill vi att regeringen driver på för att skapa ett regelverk för företagsansvar (så kallad due diligence) på EU-nivå.\n\nHandel lyfter människor ur fattigdom och bidrar till ökad öppenhet. Handel bygger också upp länders egna möjligheter och på lång sikt minskas behovet av bistånd från andra länder. Handel med öppna och goda regler ger ett gott investeringsklimat i utvecklingsländer och i givarländer. Det är därför bra för båda parter.\n\nMålsättningen måste vara att sträva efter att områden och länder inte ska vara beroende av bistånd. Människors kraft, teknisk utveckling, forskning och företag är nycklarna till detta."
  },
  {
    "url": "https://www.centerpartiet.se/var-politik/politik-a-o/utrikes--och-bistandsfragor/krigsmaterielexport",
    "content": "Krigsmaterielexport\n\nKrigsmateriel är inte vilken produkt som helst. Export av krigsmateriel är förbjuden i lag och tillstånd krävs för att exportera produkter som omfattas av lagen. Sverige har internationellt sett en sträng lagstiftning för att få exportera krigsmateriel, precis så som det ska vara.\n\nCenterpartiet vill:\n\nHöga krav på demokrati och mänskliga rättigheter för att få exportera krigsmateriel\n\nUnder 2018 skärptes krigsmaterielexportlagstiftningen, och vi röstade för skärpningen i riksdagen. Sedan dess ställs höga krav på demokrati och mänskliga rättigheter i köparländerna.\n\nDemokrati och mänskliga rättigheter är viktiga delar i den helhetsbedömning som görs om ett land ska få köpa krigsmateriel eller inte från Sverige. Ett lands demokratiska status kan med andra ord innebära hinder för export. Samma sak om det förekommer allvarliga och omfattande kränkningar av mänskliga rättigheter.\n\nVi vill gärna öka öppenheten och transparensen vid krigsmaterielexport, och att regeringens ansvar blir tydligare. Att tillståndsgivningen är en politisk prövning är grundläggande och då är det också viktigt med tydligt utpekat ansvar. Och det kommer vi att fortsätta kämpa för.\n\nDet är positivt att det finns en krigsmaterielexportlagstiftning som ger långsiktiga förutsättningar för svensk försvarsindustri. Svensk specialistkompetens och försvarsindustri är viktiga för vårt försvars utveckling och vår säkerhet. Export av krigsmateriel är därmed också viktig för Sverige och svensk säkerhet.\n\nVi ser den nya krigsmaterielexportlagen som ett steg i rätt riktning. Den ger långsiktiga förutsättningar för svensk försvarsindustri. Ytterst går Sveriges säkerhet alltid först. Vi har röstat för att Sverige ska stödja Ukraina med defensiva vapen, något som är möjligt inom ramen för den svenska krigsmateriellagstiftningen."
  },
  {
    "url": "https://www.centerpartiet.se/var-politik/politik-a-o/utrikes--och-bistandsfragor/nedrustning-och-karnvapen",
    "content": "Nedrustning och kärnvapen\n\nVi vill ha en kärnvapenfri värld och att Sverige ska vara en tydlig röst i det globala nedrustningsarbetet. Vi vill stärka de avtal och samarbeten som finns och som kärnvapenländerna också har undertecknat. Det är när länderna med kärnvapen är med och tar ansvar som störst resultat kommer att uppnås.\n\nCenterpartiet vill:\n\nSverige ska vara en tydlig röst i nedrustningsarbetet\n\nDet är viktigt att arbetet med nedrustning fortsätter och att Sverige är en tydlig röst i nedrustningsarbetet. Det finns några få nedrustningsavtal – och förtroendeskapande nedrustningssamarbeten – som fortfarande fungerar. Vi ska inte göra något som riskerar dessa. Snarare måste det arbetet stärkas.\n\nDet är viktigt att det globala icke-spridningsavtalet, NPT, fortsätter att finnas och att inga länder lämnar det. Det handlar om att kärnvapenländer förbinder sig att inte sprida kärnvapenteknik till andra länder. Länder som inte har kärnvapen lovar genom avtalet att själva inte utveckla sådana vapen.\n\nDessutom går avtalet långsiktigt ut på att minska – och på sikt – avskaffa kärnvapen. Nästa gång NPT-avtalet ses över vill vi gärna att nya krav tillkommer för att höja trösklarna för användning av kärnvapen. Ett bra initiativ är det så kallade Stockholmsinitiativet som går ut på att steg för steg i samverkan mellan olika länder stärka NPT-avtalet. Det är genom samverkan vi når en kärnvapenfri värld.\n\nVi vill också arbeta för att provstoppsavtalet nu träder i kraft, och ser gärna ett nytt kärnenergiavtal med Iran som hindrar dem att utveckla kärnvapen.\n\nVi vill se en kärnvapenfri värld men det är bara möjligt när de länder som har kärnvapen, inklusive Ryssland och Nordkorea gör sig av med alla sina kärnvapen. Och kunskapen om hur man framställer kärnvapen.\n\nDen som kräver att USA, Frankrike och Storbritannien gör sig av med sina kärnvapen så länge Nordkorea och Ryssland har kärnvapen, talar inte i Sveriges intresse.\n\nEtt globalt kärnvapenförbud kan tyckas lovvärt, sett hur omvärlden ser ut. Det förbud som FN röstat för kommer dock inte att leda till en kärnvapenfri värld, eftersom kärnvapenländerna inte vill vara med. Även om Sverige skulle skriva under ett sådant avtal leder det inte till en kärnvapenfri värld. Däremot leder det till att vi blir isolerade bland våra grannar och allierade i Norden och Europa som inte skrivit under avtalet.\n\nI försvars- och säkerhetspolitiken är vi beroende av samarbeten med andra. Det är samarbeten som riskeras om Sverige ensamt skriver under avtalet. De få länder i Europa som har skrivit under avtalet delar heller inte Sveriges säkerhetspolitiskt utsatta läge."
  },
  {
    "url": "https://www.centerpartiet.se/var-politik/politik-a-o/utrikes--och-bistandsfragor/utrikespolitik",
    "content": "Utrikespolitik\n\nVi vill att svensk utrikespolitik tydligt ska stå upp för de liberala värden som byggt välstånd, fred och internationell stabilitet. Vi arbetar för alla människors lika värde och rättigheter, oberoende rättsväsende, fri företagsamhet, frihandel samt internationell samverkan byggd på internationell rätt.\n\nCenterpartiet vill :\n\nStå upp för den liberala demokratin i hela världen.\n\nDen liberala demokratin är kärnan i vår politik. Även i vår utrikespolitik, som försvarar och främjar demokrati och mänskliga rättigheter, stöttar rättstatsuppbyggnad, motverkar korruption, stärker kvinnors rättigheter och möjligheter och stärker vårt samarbete med andra demokratier.\n\nDen går hand i hand med vår politik för biståndet som står upp för enprocentsmålet och fokuserar på mänskliga rättigheter, med en handelspolitik som främjar frihandel och med en säkerhets- och försvarspolitik som innebär att Sverige tar ett större ansvar för vår och våra samarbetspartners gemensamma säkerhet.\n\nTyvärr finns det partier i riksdagen och världsledare som ser den liberala demokratin som någonting dåligt, som man vill bekämpa.\n\nDet finns stora utmaningar. Förtrycket växer i världen, de auktoritära ledarna blir fler och antalet fullvärdiga demokratier minskar, oroligheterna ökar. Här behöver vi stå upp för alla länders rätt till självbestämmande utan hot om militärt våld. Globalt men också i vårt närområde är säkerhetsläget allvarligt och Rysslands krig i Ukraina och hot mot andra länder, inklusive Sverige, har försämrat vår säkerhet. Det är inte Putin som ska bestämma vår eller andras utrikes- och säkerhetspolitik, det ska vi och alla andra länder själva få göra.\n\nÄndå är det viktigt att komma ihåg: världen har faktiskt för många blivit en bättre plats att bo på. Den extrema fattigdomen minskar, hungern minskar och barnarbetet minskar.\n\nDet gör också att allt fler människor har tillgång till mat och arbete. Fler barn kan gå i skolan. Fler kvinnor överlever graviditet och förlossning. Livslängden ökar och barnadödligheten minskar, när fler människor bland annat har tillgång till malarianät. Allt fler barn och ungdomar går också längre i skolan. Handeln ökar i världen, vilket lyfter länder ur fattigdom, och allt fler länder blir mer och mer beroende av varandra. Sverige som land har blivit rikt på frihandel och på att bejaka öppenhet mot omvärlden.\n\nSverige är ett litet land och för att vår röst ska bli så stark som möjligt i det internationella samarbetet behöver vi samarbeta mer inom Norden och använda oss av både EU och FN för att sätta tyngd bakom vår utrikespolitik. Då kan vi få bäst genomslag på kort och lång sikt."
  }
]