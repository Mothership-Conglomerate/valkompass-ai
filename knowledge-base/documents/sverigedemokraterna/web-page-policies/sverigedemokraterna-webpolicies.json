[
  {
    "url": "https://www.sd.se/vad-vi-vill/",
    "content": "Vad vi vill\n\nDet här vill vi\n\nVåra viktigaste frågor\n\nAndra viktiga frågor för oss\n\nÖvriga dokument\n\nSeriös migrationspolitik\n\nEn riktig välfärd\n\nTrygghet på riktigt\n\nBilligare bränsle\n\nUtbildningspolitik\n\nBil och bränsle\n\nBrott och straff\n\nFängsla och utvisa\n\nSvensk försvarsmakt\n\nInte som alla de andra\n\nEn strikt invandringspolitik\n\nMyter om invandring\n\nSvensk energi\n\nSverige för unga\n\nSverige för äldre\n\nGenerell EU-politik\n\nSnuspolitik\n\nJaktpolitik\n\nBilpolitik\n\nSverigedemokraterna är inte som andra partier. Det är de andra partierna som har gjort att Sverige ser ut som det gör idag. Vi vill motverka den destruktiva utvecklingen som lett till att människor idag tvingas flytta för att de inte har råd att betala elräkningen. Vi vill krossa de gäng som idag sätter skräck i vårt land och skapa en välfärd där människor inte dör i vårdköerna eller på grund av bristande omsorg.\n\nDen som älskar Sverige och vill bryta den samhällsplittrande utvecklingen tycker också som oss. Sverigedemokraterna kommer aldrig nöja sig med att bara göra Sverige bättre – Sverige ska bli bra igen.\n\nDet är mycket som vi vill förändra i det svenska samhället. Dessa fyra frågor är särskilt viktiga för oss:\n\nSverige har under en lång tid haft en destruktiv migrationspolitik som lett till segregation, parallellsamhällen och kulturell belastning. Massinvandringen till Sverige av både illegala invandrare, ekonomiska migranter och asylsökanden har förändrat Sverige till det sämre och ligger till grund för många samhällsproblem som vi nu behöver åtgärda.\n\nEn avgörande åtgärd är att stoppa all asylinvandring från länder som inte utgör vårt närområde och skärpa reglerna i utlänningslagen till striktast möjliga nivå enligt EU-rätten. Vi vill under överskådlig tid att fler av de som inte har rätt att vara i Sverige lämnar, än som kommer till Sverige.\n\nSocialdemokraterna har brutit samhällskontraktet genom att låta Sveriges välfärd haverera – trots ett av världens högsta skattetryck.\n\nFör att komma till bukt med problemen behöver välfärden fler händer och bättre arbetsvillkor. Vi prioriterar Sverige till skillnad från regeringen och kan finansiera storskaliga satsningar genom sänkt bistånd och en hållbar migrationspolitik. Svensk välfärd klarar inte av och ska inte vara tillgänglig för hela världens befolkning och vi anser att svenska medborgare och de som bidrar till välfärden primärt är de som får ta del av den fullt ut.\n\nSverige har idag stora utmaningar med gängkriminalitet, otrygghet och parallellsamhällen. För att vända utvecklingen och återskapa tryggheten krävs det fler poliser med bättre villkor och verktyg. För Sverigedemokraterna är det en självklarhet att brottslingar ska få kännbara straff – inte saft, bullar och straffrabatter.\n\nHöga drivmedelsskatter innebär ingen fördel för klimatet och slår hårt mot alla de som lever med små ekonomiska marginaler, exempelvis barnfamiljer, pensionärer och lantbrukare. I Sverige ligger drivmedelspriserna i överkant internationellt sett vilket är helt orimligt eftersom det skapar ojämlika förhållanden. Sverigedemokraterna kommer verka för att reduktionsplikten ska fortsatt ligga på en låg nivå.\n\nPartidokument\n\nInriktningsprogram\n\nBudgetdokument"
  },
  {
    "url": "https://www.sd.se/vad-vi-vill/utbildningspolitik/",
    "content": "Sverigedemokraterna är skolpartiet\n\nSverigedemokraterna vill:\n\nEn bra skolgång är grundläggande för barn och ungdomars möjligheter att lyckas och uppfylla sina livsmål. Nästa generation i Sverige måste ges så goda förutsättningar för detta som möjligt. Det är helt avgörande för Sveriges framtida välstånd.\n\nTidigare regeringar har under decennier raserat den kunskapsfokuserade skola som vi en gång i tiden hade. Kvaliteten på utbildningen har försämrats och stök och stim har fått härja fritt när ansvariga skolpolitiker inte tagit situationen på allvar. Det råder nu fullt kaos i svensk skola. Kunskapsresultaten sjunker och elevernas otrygghet ökar. Lärarrollen har urholkats och lärarens auktoritet i klassrummet har fått ge vika för en politik där ”kränkta” elever kan anmäla lärare som försöker upprätthålla ordningen. Den skola som byggdes upp under 1900-talet är inte heller anpassad för den påtvingande mångkulturalism som de gamla partierna importerat de senaste decennierna. I massinvandringens spår har skolan blivit den stora förloraren.\n\nTrots alla dessa problem har den politiska diskussionen om skolan handlat om dimridåer kring ägarskap istället för de problem som faktiskt påverkar våra barns förutsättningar till en bra skolgång. Vem som äger en skola är oväsentligt. Hur den fungerar och levererar är däremot direkt avgörande. Bra skolor ska premieras och dåliga skolor ska bli bättre eller läggas ner, oavsett om de är kommunala eller fristående.\n\nSverigedemokraterna vill se ordning och reda i den svenska skolan. Eleverna förtjänar en utbildning i världsklass och en trygg och säker miljö att befinna sig i. Istället ser vi hur våld och hot mot lärare och elever breder ut sig i klassrummen. Lärare har skambelagts för att ha sagt till på skarpen när elever betett sig illa. Elever som mobbas flyttas till andra skolor medan mobbarna får gå kvar. Alltför många rektorer och utbildningschefer gömmer sig bakom skrivborden istället för att stå upp för lärarkåren. Det tycker vi är helt fel. Sverige behöver ett rejält omtag och lärare måste få lov att styra i klassrummet igen.\n\nDisciplin och ordning måste åter råda i klassrum och på skolgårdar. Vi kommer aldrig acceptera att stökiga elever tillåts förstöra för en hel skolklass. Elever som förstör studieron för andra ska omgående flyttas till särskilda jourskolor eller jourklasser. Vi vill också se en utökad förenklingsprocess för relegering och förflyttning av elever som förstör i klassrummen samt införa ett ordningsbetyg från årskurs ett. Föräldraansvaret måste stärkas och föräldrar ta fullt ansvar för barns uppfostran. Vi vill se ett system med nationellt formulerade uppförandekoder, normer och ordningsregler, samt kompromisslös konsekvenstrappa vid överträdelser. Svenska normer och värderingar ska vara styrande för vår skola.\n\nSkolan är ett nationellt intresse och måste därför drivas nationellt. Vi måste få till stånd ett statligt huvudmannaskap för den svenska skolan. På det sättet kan vi enklare styra finansieringen av skolan och garantera en större jämlikhet i hela landet."
  },
  {
    "url": "https://www.sd.se/vad-vi-vill/bil-och-bransle/",
    "content": "Bil och bränsle\n\nBilen innebär frihet för alla\n\nSverigedemokraterna kommer:\n\nArbeten ska utföras, barn ska hämtas och saker ska fraktas. Att ens behöva argumentera för att det kan vara bra att ha tillgång till en bil är uppseendeväckande, men så är läget i dagens Sverige. De rödgröna partierna har under lång tid verkat för att det ska bli svårt eller omöjligt att använda bilen.\n\nSverige är ett land med stora avstånd, där en stor del av befolkningen bor utanför storstäderna. För många är bilen det enda alternativet som står till buds för att livspusslet ska gå ihop.\n\nBilen är för de allra flesta ingen lyx. Den är nödvändig för exempelvis en barnfamilj som behöver kombinera hämtning och lämning av barn med att ta sig till jobbet, eller för dem som bor på landsbygd där kollektivtrafiken har få eller inga avgångar.\n\nI takt med att otryggheten vuxit i städerna och många drar sig för att åka kollektivt eller promenera under vissa tider på dygnet, är bilen dessutom ofta det färdsätt som upplevs som tryggast. Bilen är en frihet som är värd att bevara.\n\nTrots de höga bränslepriserna är de rödgröna inte nöjda, de vill öka kostnaderna ännu mer för att tvinga människor att parkera bilen permanent. Däremot har de inga lösningar att presentera vad gäller alternativa färdsätt, vilket resulterat i skyhöga priser på framförallt diesel. Denna utveckling är nu bruten.\n\nDen så kallade reduktionsplikten, det vill säga krav på inblandning av dyra biodrivmedel, ökar inte längre. Nästa steg är att den ska sänkas kraftigt. Sverigedemokraterna har varit drivande i denna utveckling.\n\nSverigedemokraterna vill göra det lättare och billigare att ta sig fram med bil. Kraven på inblandning av biodrivmedel som höjer priset vid pump och vars miljöeffekter är osäkra behöver minska. Elektrifiering är framtiden för bilismen, men elektrifiering kräver å sin sida god tillgång på pålitlig, billig och miljövänlig el genom kärnkraft.\n\nEn omställning av fordonsflottan behöver både av ekonomiska och ekologiska skäl få ta tid och ske utifrån marknadens villkor. Idag har inte alla möjlighet att köpa en elbil. Utifrån en livscykelanalys vore det inte heller nödvändigtvis av godo att snabbt ställa av stora delar av fordonsflottan.\n\nDe största förlorarna på den bilfientliga politiken är de människor som har lägst inkomster. De flesta har inte råd att köpa en ny bil. Men när de köper en billigare bil tvingas de betala de skattesubventioner som går till dem som har råd att köpa dyra elbilar.\n\nSverigedemokraterna vill avskaffa det så kallade bonusmalus- systemet. Detta för att systemet missgynnar landsbygd och glesbygd men också för att det har en tveksam miljönytta.\n\nSverigedemokraterna anser att samtliga transportslag, inklusive bil och flyg, är viktiga för att samhället ska fungera. Att ensidigt beskatta privatbilism extremt hårt slår mot dem som saknar alternativ till bilen, särskilt alla som bor på landsbygden.\n\nSverigedemokraterna vill rusta upp både vägar och järnvägar så att det går att ta sig fram i hela landet, säkert och snabbt. Vi motsätter oss också generella sänkningar av hastighetsgränserna.\n\nBilen innebär frihet för alla och så ska det förbli."
  },
  {
    "url": "https://www.sd.se/vad-vi-vill/brott-och-straff/",
    "content": "Brott och straff\n\nHårdare tagmot gängen\n\nSverigedemokraterna kommer:\n\nSverigedemokraterna är medvetna om att en del områden är så förstörda av socialistisk och borgerlig politik att de helt enkelt måste rivas. Därför ska kommuner få hjälp från staten att bygga nya kvarter och stadsdelar fria från illegala invandrare, gäng och klaner.\n\nMed massinvandringen har vi fått en ny och brutal gängkultur. Vi säger nej till fortsatt massinvandring. Vi menar också att personer som finns i gängmiljö och begår brott ska kunna dömas till särskilt långa fängelsestraff eller förvaring på obestämd tid. Myndigheter ska statuera exempel och göra den kriminella livsstilen oattraktiv genom att beslagta tillgångar, begränsa rörelsefriheten för gängmedlemmar och genom att omhänderta barn och unga som växer upp i en destruktiv miljö. Gängaktiva ska kartläggas genom spaning, kameraövervakning och avlyssning. Processuella hinder för en ökad lagföring måste undanröjas.\n\nI slutändan handlar allt om brottsoffret. Det ska bli färre brottsoffer och vi kan inte upprepa misstaget som alla de andra har gjort där man först och främst tänkt på gärningsmannens känslor och villkor. Utformningen av politiken måste ske utifrån brottsoffrets bästa, inte gärningsmannens. För att återvinna tryggheten i samhället måste brottsoffer få upprättelse och samhällets fulla stöd. Brottsoffret tvingas ofta leva i rädsla för att möta gärningsmannen igen. Därför ska brottsoffret alltid informeras om permissioner och i vissa fall ha inflytande över beslutet. Gärningsmän som begått grova brott bör när så behövs bevakas efter avtjänat straff och beläggas med förbud att återvända till den ort där brottet begåtts eller i närhet till brottsoffret. Skadestånd som brottsoffer får måste vara höga. Skadestånd kan aldrig helt läka det som förstörts när man utsatts för ett brott, men det kan hjälpa till att lindra effekterna och att återupprätta ett normalt liv.\n\nTrots att brottsligheten vuxit till att bli en samhällskris har antalet poliser sett till befolkningsmängden inte ökat. De dåliga arbetsvillkoren gör att platserna till polisutbildningen inte fylls samtidigt som många befintliga poliser lämnar yrket i förtid.\n\nAntalet poliser måste öka kraftigt för att både ha styrkan att slå ned den grova och organiserade kriminaliteten och kunna skapa trygghet med synlighet och ingripande i alla delar av landet. Alla som är i behov av polis ska snabbt kunna få polisens hjälp. Antalet utbildningsplatser måste bli fler samtidigt som hårda krav på rekryterna ställs. Löner och arbetsvillkor måste förbättras. Den som begår blåljussabotage eller uppträder med särskild respektlöshet mot poliser ska utvisas."
  },
  {
    "url": "https://www.sd.se/vad-vi-vill/fangsla-och-utvisa/",
    "content": "Fängsla och utvisa\n\nFör att Sverige ska kunna kännas som hemma igen\n\nVåra förslag\n\nSlut på straffrabatter och daltande – inför riktiga livstidsstraff\n\nKriminalisera gängen\n\nSlå sönder gängens ekonomi\n\nUtvisningar av kriminella – även medborgare\n\nFler välutrustade poliser\n\nStäng moskéer och utvisa islamistiska ledare\n\nSverige ska vara en trygg plats på jorden. Ett samhälle där begreppet kriminell klan inte ens finns och där grova våldshandlingar, skottlossningar och bombdåd hör till ovanligheterna. Så ser inte vårt land ut idag.\n\nTvärtom är våldet vardag. I år har det varit fler dödsskjutningar än någonsin. Bombningar sker ofta och utomstående drabbas. Till och med oskyldiga barn dödas av gängens kulor och bombsplitter.\n\nSverige är helt enkelt inte längre Sverige. Medborgarna kan inte fly problemen genom att flytta, då de kriminella gängen expanderar till allt fler städer och samhällen. Områden som är trygga idag är inte nödvändigtvis trygga i morgon.\n\nPåsken 2022 blev förstörd av stenkastningar, anlagda bränder och rena upplopp. Vi i Sverige fick inte en paus ens för några dagar från den utbredda kriminaliteten. Det är tydligt att polisen och ordningsmakten i stort inte har samma kontroll de en gång hade. Polisen är på reträtt i stora delar av Sverige och polisbilar brinner utan att det ger något kännbart straff för förövarna.\n\nDe gör det här av skäl som är främmande för oss svenskar.Det här är inte bara gängkriminalitet utan en fråga om islamism vilket vi såg under korankravallerna. Att islamismen inte har någon plats i det svenska samhället är en självklarhet och vi måste ställa oss frågan: Vad gör de här? Därför är vi öppna för att dra in medborgarskap även för grovt kriminella.\n\nTidigare regeringar har allvarligt skadat förtroendet för rättsväsendet. Poliser säger upp sig till följd av försämrade arbetsvillkor och en växande hotbild. De kriminella upprättar vägspärrar och blåljuspersonal kan inte åka in i vissa områden för att släcka bränder eller ge människor akut sjukvård. Det har på vissa håll gått så långt att polisen behöver poliseskort när de ska ta sig hem till sina familjer på kvällarna.\n\nDen grova brottsligheten är till stor del en direkt följd av en extrem invandringspolitik. Invandrare är kraftigt överrepresenterade i de kriminella gängen och polisen uppger att ett stort antal kriminella klaner har kommit till vårt land i syfte etablera sig som kriminell maktfaktor och begå grova brott. Jämte en kraftfull kriminalpolitik är därför ett invandringsstopp och en effektiv återvandringspolitik viktiga åtgärder för att på sikt återställa trygghet och ordning i landet.\n\nSverigedemokraterna anser att rättsväsendets högsta prioritet ska vara att skydda laglydiga människor och skapa trygghet för medborgarna. Vi har en mycket omfattande kriminalpolitik, där många av förslagen är sådana som vi arbetat för att få igenom i Sveriges riksdag under många år.\n\nVi tar tryggheten för medborgarna på allvar och kommer inte att vila förrän gatorna är trygga och de kriminella gängen är borta – inlåsta eller utvisade.\n\nFör att Sverige ska kunna kännas som hemma igen.\n\nDe som begår brott måste få sitt straff, utan rabatter och utan tidiga frigivningar. Riktiga livstidsstraff ska införas. Vissa gärningar är så allvarliga, så hänsynslösa, att samhällets enda svar borde vara livstidsstraff utan möjlighet till tidigare frigivning eller tidsbestämning.\n\nFörbjud deltagande i kriminella organisationer så att fler kan dömas till straff.\n\nMyndigheter ska arbeta gemensamt, utan onödig sekretess, för att snabbt och effektivt kunna förverka de gängkriminellas ekonomiska resurser och lyxtillgångar.\n\nDet ska bli obligatoriskt att pröva utvisning om en utlänning begår brott. Brott som leder till ett fängelsestraff ska alltid medföra utvisning. Även de med medborgarskap ska kunna bli av med det och utvisas om de gjort grova brott.\n\nDet behövs fler utbildningsplatser, höjda löner och bättre arbetsvillkor för poliser. Gummikulor, vattenkanoner och tårgas. Det som polisen behöver ska kunna användas. Polisens vapen ska kunna användas i fler situationer. Möjligheten att utlysa undantagstillstånd ska införas.\n\nMoskéer som kopplas till islamistiska eller extremistiska företrädare eller som på annat sätt kan kopplas till radikaliserande element ska stängas. De islamister som utgör säkerhetshot ska utvisas."
  },
  {
    "url": "https://www.sd.se/vad-vi-vill/svensk-forsvarsmakt/",
    "content": "Svensk Försvarsmakt\n\nSvenskt flitbyggde försvaret\n\nSverigedemokraterna kommer:\n\nSedan slutet av 90-talet har socialistiska och borgerliga regeringar monterat ned försvaret. När säkerhetsläget under ett kort tag på 90-talet förändrades till det bättre, såg politikerna snabbt sin chans. De tog många miljarder från försvaret och flyttade till många andra områden, främst invandring.\n\nFörsvaret måste bli starkt igen. Det försvar Sverige en gång hade byggdes på svenskt flit och för att vi ska klara oss själva. Det behöver vi oavsett vår relation till Nato. Sverige måste självt kunna stå emot krig eller allvarliga säkerhetshot. Det är en stor skillnad mot hur politikerna såg på det för några år sedan. Då skulle det svenska försvaret helt inriktas på att hjälpa andra länder.\n\nSverigedemokraterna drogs aldrig med när alla andra partier sa att alla hot mot Sverige upphört. Det är för att vi inte är som alla de andra. Sverigedemokraterna varnade för säkerhetshoten mot Sverige när ingen annan gjorde det. Vi har en annan vision för Sverige. Vi arbetar inte efter kortsiktiga väljargruppsanalyser som de andra partierna gör. Vi arbetar långsiktigt för Sverige. Vårt mål är att våra barnbarn ska växa upp i ett tryggt och säkert Sverige.\n\nSverigedemokraterna vill återupprätta ett starkt totalförsvar för att Sverige ska ha egen förmåga att möta angripare. Alla de andra partierna pratar nu om ett mål för försvarsbudgeten om 2 % av BNP.\n\nDet är bra, men vi är inte nöjda med det. Att göra det absolut minsta man kan göra i ett akut säkerhetsläge räcker inte. Försvarets budget ska växa till åtminstone 2,5 % av BNP och en minsta nivå om 2 % ska skrivas in i grundlagen. Just för att framtidens Göran Persson eller Fredrik Reinfeldt inte ska kunna minska ner försvaret när det är mer intressant med andra satsningar. Långt över 100 miljarder kronor per år ska läggas på försvaret. Sveriges trygghet ska sättas allra först när skattepengarna ska fördelas.\n\nFinlands sak är vår. Rysslands aggressioner har visat på hur viktigt det är att vi har djupa kontakter och förbund med vårt broderfolk. Finland har en lång gräns mot Ryssland och det kommer även påverka oss. Hotet ser likadant ut mot Sverige och Finland och kommer från öst. Sverige ska därför gå hand i hand med Finland i säkerhetspolitiken.\n\nDen tidigare alliansregeringen lade ner värnplikten. Det var ett misstag. Sverige ska ha en balans mellan professionella yrkesmilitärer och värnpliktiga. Värnplikten utökas nu, men detta måste gå snabbt. Värnplikten ska återupprättas fullt ut så att svenskarna kan försvara sitt land. De som försvarar oss ska också få bra lön och goda villkor. Det kommer kosta mycket pengar och det måste få kosta. Ett försvar behövs även i fredstid. Försvaret måste få befogenheter att hjälpa polisen och samhället med viktiga uppgifter.\n\nDet militära försvaret är beroende av ett starkt civilt försvar. Civilförsvaret har monterats ner och sedan 2008 utbildas inte längre civilpliktiga. Vi vill återaktivera civilplikten som en del i totalförsvaret.\n\nEn stark svensk försvarsindustri bidrar till Sveriges oberoende och beredskap. Möjligheten att utveckla och sälja militär teknik och materiel ska vara god i Sverige.\n\nSvenska veteraner har utfört en viktig insats för vårt land. Samhället ska uppmärksamma och ge stöd till veteraner och deras anhöriga för den insats som de gjort.\n\nSverigedemokraterna kommer aldrig upprepa de misstag socialister och borgare har gjort. Vi försvarar Sverige."
  },
  {
    "url": "https://www.sd.se/vad-vi-vill/inte-som-alla-de-andra/",
    "content": "Inte somalla deandra\n\nVi är inte som alla de andra partierna − och det är bra\n\nDet här är vi\n\nVilken mandatperiod!\n\nIdéer för Sverige\n\nRösta för ett bra Sverige\n\nSverige ska bli bra igen. Sverigedemokraterna nöjer sig inte med att saker ska bli bättre, de ska bli bra. Att göra saker bättre är inte så svårt i detta läge när mycket har körts i botten.\n\nSå här i valtider gör de andra partierna sitt bästa för att skylla ifrån sig. Borgerliga politiker skyller Sveriges problem på skatterna och Socialdemokraterna skyller på företagarna. Som vi ser det, skapar varken skatter eller företagande gängkriminalitet och vårdköer. Inte heller skapar de utanförskap och en skola i kaos. Problemen skapas av dålig politik, som skapas av dåliga politiker. Det var knappast politiker som en gång gjorde Sverige bra, men det var definitivt politiker som gjorde Sverige dåligt. Vårt land har tillåtits att gradvis bli sämre, fattigare och farligare. De andra partierna har fullt upp med att bortförklara sin skuld. Det behöver inte vårt parti göra. Vi kan istället fokusera på idéer för att göra vårt land bra igen. Sverige kan inte fortsätta att backa in i framtiden. Vi måste vända om och då behövs bra idéer och engagemang. Vi måste ta nya tag, och det är bråttom. Istället för att gå bakom och knuffa på bilen, är det dags att starta motorn. Och motorn i vårt land är den svenska fliten, uppfinningsrikedomen, stoltheten och tryggheten i att vi hjälps åt, tillsammans, i ur och skur. Som politiker ska man arbeta för att detta ska förstärkas − inte motarbetas.\n\nSverigedemokraterna är inte som alla de andra partierna, och det är bra. Till skillnad från dem ser vi saker komma. Vi bygger inte vår politik på vad media och PR-konsulter tycker. Vi bygger vår politik på vad vi själva tycker och på vad som på riktigt är bra för vårt land. Sverigedemokraterna är partiet för strävan framåt, för en ljusare gemensam framtid. För ett demokratiskt, rimligt och lagom Sverige. Ett Sverige där vi bygger bilar, inte bränner dem. Ett Sverige där vi känner tillit, men inte låter oss utnyttjas. Ett Sverige som är tryggt, där brottslingarna sitter bakom lås och bom. Sverigedemokraterna är partiet för den svenska fliten. Vi är partiet för idéer, vilja och mod. Partiet för ett Sverige som vågar vara sig självt igen. För ett Sverige som återigen känns som hemma. Vi är partiet för ett bra Sverige. Vi är inte som alla de andra partierna − och det är bra.\n\nSverigedemokraterna är ett parti för alla som gillar Sverige.Vi har olika bakgrund men förenas av att vi vill det bästa för Sverige. Vi är inga elitister som ser ner på vad folket tycker och vi ägnar oss inte åt konstiga odemokratiska uppgörelser såsom december- eller januariöverenskommelser.\n\nVi lyssnar på alla som vill Sverige väl och vi är alltid beredda att ta ansvar.\n\nVåra politiker är inte aktiva för egen vinning eller prestige. Vi håller på med detta för att vi brinner för Sverige, men vi brinner inte för dem som sätter Sverige i brand. De frågor vi lyfter är saker vi faktiskt tycker och de kommer från ett engagemang som är på riktigt. Vi vill rädda Sverige.\n\nSedan riksdagsvalet 2018 har inget varit sig likt i Sverige. Statsministrar har avsatts och bytts ut. Regeringskriser har kommit och gått. Vissa partier har helt plötsligt lämnat sandlådan och vill nu prata med oss. Samhället har förändrats och svenskarna har levt i kristider.\n\nDet är därför lätt att glömma att Sverigedemokraterna nu påverkar politiken mer än någonsin. Alla som röstade på oss förra gången har hjälpt oss att få igenom mängder av förslag, till och med en statsbudget, tack för stödet! Ett av flera problem är dock att den socialdemokratiska regeringen sitter kvar. Utan regeringsmakten kan inte allt som behöver göras faktiskt bli verklighet. Om vi hade fått styra hade dieselpriset sänkts med tio kronor och inte bara med någon krona, som det blev.\n\nInvandringen hade sjunkit kraftigt eller stoppats helt. Vi hade heller inte lagt ner några kärnreaktorer, vi hade istället byggt nya.\n\nVi har länge varit motorn i Svensk politik. Vi har gjort skillnad. Höjda straff för brott hade inte införts, men nu gjorde de det. Polislönerna hade inte gått upp, men nu gjorde de det. Det kommunala vetot mot vindkraft hade inte varit kvar, men nu blev det så. Ibland kör vi över regeringen och Socialdemokraterna. Ibland tar de helt enkelt våra idéer och påstår att det är deras.\n\nVad som är tydligt är att Socialdemokraterna inte vill göra Sverige bra igen. De vill bara behålla makten. Om Sverigedemokraterna får makten kommer vi se till Sveriges bästa – inte bara något partis bästa.\n\nNästan all befolkningstillväxt i Sverige har de senaste åren berott på invandring. En kraftig majoritet av denna befolkningstillväxt har kommit från länder utanför Europa. Det förändrar ett land. Invandringen har inte varit bra för Sverige och har påverkat alla delar av samhället. Därför vill vi stoppa all asylinvandring som inte är från närområdet. Alla krav på invandrare som redan är här måste skärpas och anhöriginvandringen ska vara strikt begränsad. Återvandring ska uppmuntras för dem som inte kommit in i det svenska samhället.\n\nMed invandringen blev kriminaliteten värre. Ungdomar rånas, poliser skadas, våldtäkter och andra grova brott drabbar oss alla. De kriminella bär det direkta ansvaret för sina brott. Men de politiker som styrt Sverige har ett övergripande ansvar för den brottslighet som har kommit med invandringen. Sverigedemokraterna vill lägga om kriminalpolitiken. Vi ska utvisa alla utländska brottslingar även i vissa fall där förövaren hunnit bli svensk medborgare.\n\nStraffen ska vara höga och det ska inte längre handla om förövarens känslor utan om hur brottsoffret påverkas. Förövaren ska aldrig begå brott igen. Vi krossar brottsligheten med fler poliser som har större befogenheter än idag och de ska ha en bra lön.\n\nPengarna räcker inte lika länge längre. Köpkraften har gått ner och det mesta har blivit dyrare. Vi kallar det för sossepriser. Socialdemokraterna lade ner sex av tolv kärnkraftsreaktorer och ersatte dem med vindkraft som bara fungerar när det blåser lagom mycket. Detta har gett oss högre elpriser. Samtidigt har Socialdemokraterna vägrat sänka den enormt höga elskatten och momsen. Vi vill sänka elskatten och bygga ny kärnkraft.\n\nMan har sett Sveriges bilägare som en kassako för staten. Trots de höga bränslepriserna är vissa partier inte nöjda, utan de vill öka kostnaderna ännu mer för att tvinga människor att parkera bilen permanent. Endast Sverigedemokraterna röstade nej till att införa reduktionsplikten till exempel. De höga drivmedelspriserna knäcker våra bönder och kommer att påverka hela befolkningen när matpriserna stiger. Därför vill vi sänka bränsleskatten kraftigt.\n\nSverigedemokraterna vill att Sverige ska bli bra igen. Vi har väldigt många bra idéer för att detta ska ske. Sverigedemokraterna är inte som alla de andra och det kommer du märka när vi får styra. Vill du ha några som håller vad de lovar och alltid arbetar för folket röstar du på oss. Alla de andra partierna har haft sin chans och misslyckats med Sverige. Välj en annan väg för Sverige, välj Sverigedemokraterna.\n\nRösta SD den 11 september!"
  },
  {
    "url": "https://www.sd.se/vad-vi-vill/en-strikt-invandringspolitik/",
    "content": "En strikt Invandringspolitik\n\nFör att Sverigeska kunna kännassom hemma igen\n\nSverigedemokraterna kommer:\n\nSverige har under decennier haft ett exempellöst generöst regelverk för invandring. Nära två miljoner utlänningar har valt Sverige som slutdestination, varav nästan en miljon har kommit som asylinvandrare. Konsekvenserna för det svenska samhället på områden som spänner från arbetsmarknad och skola, till brottsutveckling, sammanhållning och offentlig ekonomi – är svåra att överskatta. Invandringen har inte varit bra för Sverige.\n\nSverige har blivit en magnet för världens migranter. Detta på grund av ett generöst bidragssystem som även gäller de som kommer utifrån. Att det redan bor en stor invandrad befolkning här är också ett stort skäl till att invandrare väljer just Sverige. Detta betyder att Sveriges invandringspolitik alltid måste vara mer restriktiv än våra grannländers eller något annat lands i EU.\n\nSverigedemokraterna kommer införa den striktast möjliga utlännings-lagstiftningen som är möjlig inom ramen för de europeiska asylreglerna. Det direkta asylmottagandet från länder som inte utgör vårt närområde ska minskas till nära noll. Mottagande från länder i närområdet ska enbart ske när det är ett pågående krig, och det ska avslutas när krisen är över. Dessutom måste anhöriginvandringen, som står för den större delen av den asylrelaterade invandringen, begränsas så långt det är möjligt och förenas med strikta krav.\n\nDet måste bli enkelt att utvisa invandrare. Både de som begår brott och de som fått ett nej på sin ansökan om att få stanna här. Även gängmedlemmar, narkotikamissbrukare, personer med en kriminell livsstil och andra asociala, måste kunna utvisas. Att den förra regeringen lät våldsverkare, våldtäktsmän och illegala invandrare i stort vara kvar här, att man gav dem bidrag och gratis sjukvård är inget annat än en skandal. Vi kommer också upphäva medborgarskap för de som är inblandade i terrorism eller grova brott i stort.\n\nSverigedemokraterna vill upprätta en kravbaserad integrationspolitik som bygger på att man tar seden dit man kommer. Den som är ny i Sverige ska mötas av tydlig samhällsinformation som förklarar vad som krävs för att passa in. Invandrare ska kvalificera sig till välfärden genom egen försörjning. För att få medborgarskap ska man uppfylla en rad krav: man ska kunna det svenska språket, ha kunskap om vårt samhälle och vår kultur, man ska ha bott här en lång tid, och man ska ha försörjt sig själv. Personer som inte lär sig svenska, inte vill arbeta och inte vill anpassa sig till våra normer och värderingar ska få hjälp att återvända hem.\n\nFör att återställa Sverige till vad det en gång var behövs både att invandringen minskar och att återvandringen ökar. De som är här lagligt, men inte kommit in i samhället på ett bra sätt, ska uppmuntras att återvandra. Särskilda insatser ska införas, så att det blir så lätt och smidigt som möjligt att åka hem.\n\nReglerna för arbetskraftsinvandring har i praktiken slutat fungera. Korruption, fusk och handel med både tillstånd och människor är vanligt förekommande. Sverige behöver införa en riktig arbetsmarknadsprövning av arbetstillstånd för att förhindra att arbetsgivare importerar billig arbetskraft i yrken som kräver liten eller ingen utbildning. Många lågkvalificerade arbeten kan utföras av de hundratusentals arbetslösa som redan bor i Sverige. Svensk flit byggde landet och ska göra det även i framtiden.\n\nVi behöver tänka på oss själva nu. Alla de andra partierna har inte insett att massinvandring helt enkelt inte fungerar. Vi har facit, invandringen blev ett faktum och den blev inte bra."
  },
  {
    "url": "https://www.sd.se/vad-vi-vill/myter-om-invandring/",
    "content": "Myter ominvandring\n\n5 myter ominvandringen\n\n“ Sverige tjänar på invandringen!\n\n“ Invandrare arbetar i högre utsträckning än svenskar!\n\n“ Invandringen har inte påverkat brottsligheten\n\n“ Socialdemokraternabegränsade invandringen!\n\n“ Bara invandrarna får jobbklarar vi integrationen!\n\nRösta för ett bra Sverige\n\nI valtider kommer du att få höra många lögner. Många lögner är baserade på myter. Myterna kring invandring är många och ofta kommer de från vänster.\n\n“Bara de får ett jobb!” “Det är vårt fel!” “Vi tjänar på det!” “Vi måste ta emot invandring!” Ni har hört allt och är trötta på det. Sverigedemokraterna står för något annat, vi står för sanningen. Vi är inte som alla de andra. Därför vill vi nu reda ut några av alla de myter som snurrar runt i en valrörelse om invandringen.\n\nNej, det gör vi inte. Forskning har visat att oavsett om man räknar på kort sikt eller på lång sikt, exempelvis en livstid, innebär invandringen betydande kostnader för Sverige.\n\nExpertgruppen för studier i offentlig ekonomi kom fram till att invandringen i stort har kostat Sverige upp till två procent av BNP varje år, så åtminstone 100 miljarder kronor.\n\nDen absolut lägsta kostnaden som går att hitta är forskaren Joakim Ruist som räknat ut att en genomsnittlig flykting kostar Sverige 74 000 kronor om året under hela sin livstid.\n\nPensionsmyndigheten har beräknat att bara kostnaden för grundskyddet till äldre utrikesfödda är 800 000 kronor per person. Om politiken inte ändras kommer denna utgift för utrikesfödda pensionärer växa till 1,2 procent av BNP år 2060, motsvarande över 60 miljarder kronor. Det är alltså mycket dyrt att importera pensionärer till Sverige.\n\nInvandrare är dessutom inte självförsörjande. Entreprenörskapsforum har räknat fram att enbart 27% av alla flyktingar och dess anhöriga är självförsörjande. Detta kan jämföras med motsvarande siffra på 63% för inrikesfödda.\n\nVäldigt många kostnader är dessutom osynliga i statistiken. Det går exempelvis inte att beräkna hur mycket sjukvård, skola, kollektivtrafik, bostadsbyggande och mycket annat kostar enbart för utrikesfödda. Klart är att dessa är fattigare, mer arbetslösa, mer sjuka och mer kriminella än den inrikesfödda befolkningen.\n\nSverige har inte så mycket plats kvar heller. Köerna till i princip det mesta är långa men särskilt för boende och skolor. Att fylla på med fler människor kan inte vara lösningen på något av dessa problem.\n\nNej, SCB:s siffror visar att arbetslösheten bland utrikesfödda är flera gånger högre än bland inrikesfödda, att majoriteten av alla arbetslösa är just utrikesfödda och att såväl sysselsättningsgraden som arbetskraftstalet är mycket lägre bland utrikesfödda än bland inrikesfödda.\n\nAllt detta trots att politiker och myndigheter har gjort nästan allt som går att göra för att få invandrarna i jobb. Visste du till exempel att statsbudgeten varje år har en separat post för integration? Här läggs miljarder varje år på saker som helt enkelt inte fungerar. Många miljarder läggs på låtsasjobb där arbetsgivaren i princip får hela invandrarens lön betald av staten. Trots detta är inte andelen invandrare som arbetar högre än hos de inhemskt födda.\n\nSveriges öppna gränser och dåliga kontroller gör även att det är enkelt att arbeta svart i Sverige. Bilden av att det är invandrare som gör vissa jobb i större utsträckning kommer därför i stor utsträckning från personer som jobbar för en mycket lägre lön än vad det är tänkt.\n\nArbetslösheten skiljer sig mycket mellan olika invandrargrupper. Enligt SCB:s senaste siffror är var tredje person från Afrika arbetslös och mer än var fjärde person från Mellanöstern. Detta trots att särskilda insatser har gjorts för att nå just de grupperna.\n\nPolitiker har länge påstått att invandringen inte påverkar brottsligheten. Nu vet vi att det är precis tvärtom. Efter år av tjat från Sverigedemokraterna har forskningen äntligen uppdaterat sig och rett ut hur det ser ut med invandring och brottslighet.\n\nEnligt Brottsförebyggande rådet (Brå) är det 2,5 gånger vanligare för utrikesfödda att registreras som brottsmisstänkt jämfört med inrikes-födda med båda föräldrarna födda i Sverige. För inrikesfödda med två utrikesfödda föräldrar är det drygt 3 gånger så vanligt att registreras som brottsmisstänkt jämfört med inrikesfödda med båda föräldrarna födda i Sverige. Den så kallade andra generationens invandrare är alltså mer brottsbenägen än första generationens även om båda är överrepresenterade i statistiken.\n\nSåledes är överrepresentationen väldigt stor vad gäller invandrare och brott.\n\nVissa invandrargrupper sticker dessutom ut extra mycket i denna statistik. Om man slår ihop gruppen utrikesfödda med gruppen inrikesfödda med två utrikesfödda föräldrar har mer än var tredje afrikan varit misstänkt för brott. Ungefär var fjärde person från Mellanöstern har varit misstänkt för brott.\n\nSvenskfientligheten går att belägga med statistik från Brå. Ungdomsrån som ofta har inslag av förnedring begås i 66% av fallen av personer med utländsk bakgrund och 77% av offren har svensk bakgrund.\n\nSocialdemokraterna har inte bara styrt Sverige under den största invandringen i Sveriges (och i nästan hela den industrialiserade världens) historia. De har dessutom styrt vid nästan alla de tillfällen då invandringen ökat. Till och med när det varit de borgerliga som styrt, som när arbetskraftsinvandringen gjordes närmast helt fri under Alliansen, accepterade Socialdemokraterna detta i mandatperiod efter mandatperiod. Det var först mitt i en total invandringskris man stramade åt invandringen delvis och nu, i sista sekund, och när valet närmar sig blir det tal om viss åtstramad arbetskraftsinvandring.\n\nMan ska också minnas att krisen 2015 inte tog slut för att vår svenska regering gjorde något, utan för att land efter land i södra Europa stängde gränsen delvis. För detta fick de skarp kritik från Socialdemokraterna, som då ville ha fortsatt öppna gränser.\n\nInvandringen till Sverige har sjunkit från gigantiska nivåer men är fortfarande på toppnivå i Europa. En fråga man bör ställa sig är, varför ska den vara permanent hög? Varför ska Sverige vara ett invandrarland?\n\nSverigedemokraterna anser att för att få ner invandringsnivån måste vi ha en hårdare invandringspolitik än de andra länderna i Europa. Fler ska lämna Sverige än som kommer in. Det anser inte de styrande just nu.\n\nNej, så enkelt är det inte. Kraven för att få arbetstillstånd ligger på 13 000 kronor i månaden. Det räcker knappt för att kunnaleva i Sverige och man lever då som fattig, eller åtminstone som ekonomiskt utsatt. Har man dessutom barn är det uppenbart att man bidrar till barnfattigdomen. Dessutom måste vi komma ihåg att subventionerade arbeten räknas som ”arbete”, trots att det egentligen är staten som betalar för låtsasjobb.\n\nAtt säga att en invandrare är integrerad bara för att personen har någon form av betald sysselsättning är att göra det alldeles för enkelt för sig. Alla de kulturella delarna glöms då bort. Även de individer som har ett jobb kan begå brott, fuska med skatt eller bidrag och ägna sig åt hedersförtryck.\n\nDe som redan arbetar i Sverige påverkas också av att det kommer fler som vill arbeta till lägre löner. Lönedumpning slår sönder en naturlig löneutveckling. I flera branscher har lönen stått stilla eller gått uppåt i alltför långsam takt.\n\nSverigedemokraterna vill att Sverige ska bli bra igen. Vi har väldigt många bra idéer för att detta ska ske. Sverigedemokraterna är inte som alla de andra och det kommer du märka när vi får styra. Vill du ha några som håller vad de lovar och alltid arbetar för folket röstar du på oss. Alla de andra partierna har haft sin chans och misslyckats med Sverige. Välj en annan väg för Sverige, välj Sverigedemokraterna.\n\nRösta SD den 11 september!"
  },
  {
    "url": "https://www.sd.se/vad-vi-vill/svensk-energi/",
    "content": "Svensk Energi\n\nSvensk flit och kärnkraft byggde Sverige\n\nSverigedemokraterna kommer:\n\nDet här går inte längre. Tidigare regeringar har använt elmarknaden som en experimentverkstad och det svenska folket har fått betala priset. Elpriserna har slagit alla rekord under den senaste tiden, detta på grund av politiska beslut.\n\nSverigedemokraterna har under lång tid värnat långsiktighet i energiförsörjningen med stabila, planerbara kraftslag: vattenkraft och kärnkraft. Detta har inte tidigare regeringar gjort utan snarare verkat för motsatsen. Fyra kärnkraftsreaktorer har stängts ned sedande rödgröna tog plats i regeringen, istället har vindkraften ökat. Problemet är att vindkraften är väderberoende, vilket ger rörlighet i pris och osäkerhet i tillgång. Det fungerar självklart inte att förlita sig på att det ska blåsa dygnet runt. Energitillgång behöver vara tillförlitlig, tillräcklig och konkurrenskraftig. Vi måste ha effektiva system med hög leveranssäkerhet.\n\nEn stabil och bra elförsörjning var det som byggde Sverige tillsammans med den svenska fliten. Elpriserna har tidigare varit låga vilket har gjort Sverige till en ledande industrination. Många svenskar arbetar idag i företag som är direkt beroende av ett lågt elpris.\n\nDe som drabbas av en dyr elräkning hemma kommer även att se sin försörjning hotad. Industrins expansion kräver stora mängder energi. Näringslivets energibehov måste mötas – det är där jobben skapas, vilket gynnar hela samhället. Ökad elektrifiering, inte minst av fordonsflottan, är också ett behov som berör de allra flesta.\n\nSverigedemokraterna är inte som alla de andra partierna. Vi varnade tidigt för vad nedlagd kärnkraft skulle innebära. Vi ser saker på ett annat sätt och förstår vad våra beslut kommer att innebära för våra barn och barnbarn. Kärnkraft är ett hållbart och effektivt energislag. Att satsa på detta är att ta verkligt miljöansvar. Ett nytt kärnkraftverk levererar energi under flera decennier.\n\nDet är dags att börja bygga dem nu."
  },
  {
    "url": "https://www.sd.se/vad-vi-vill/sverige-for-unga/",
    "content": "Sverigeför unga\n\nUngdomar skafå sin stolthettillbaka\n\nSverigedemokraterna kommer:\n\nSveriges ungdomar växer upp i en helt annan verklighet än vad deras föräldrar gjorde. Tidigare generationer kunde känna att Sverige utvecklades framåt, att inkomsterna steg, att det byggdes bostäder åt dem och att de skulle få det bättre än generationen före. Så är det inte längre. På många sätt har dagens ungdomar ett svårare liv än vad deras föräldrar hade. Att bli rånad har blivit vanligare. Ungdomsrånen har ökat med 250 procent sedan 2013. Det är vanligt att ungdomsrånen har inslag av förnedring, ofta på grund av svenskfientlighet i de många fall förövarna har utländsk bakgrund. Detta samtidigt som nästan varannan ung kvinna ofta oroar sig för att bli våldtagen eller för att utsättas för andra brott i sitt närområde. Föräldragenerationen och generationen före den har visat mycket liten förståelse för detta. De kan inte föreställa sig att man skulle bli rånad på väg till eller från dansbanan eller att man inte tar tunnelbanan vid vissa tider.\n\nSverigedemokraterna ska göra det bra för Sveriges ungdomar igen. De som föds nu ska få det bättre än sina föräldrar. De andra partierna har inte gjort någonting för att göra det bättre för dagens unga. Politiker har importerat människor utifrån för att ersätta dagens ungdomar som man har sett som lata eller som för kostsamma att få i arbete. Tanken har varit att yngre istället ska komma från andra länder utifrån och snabbt komma i arbete. Det har inte fungerat utan vi har istället fått en väldigt stor ungdomsarbetslöshet. Massinvandringen har resulterat i att många unga svenskar får se sitt första jobb och sin första hyresrätt gå till migranter. Detta på grund av att staten subventionerar invandrares anställningar och låter nyanlända få förtur i bostadskön.\n\nUngdomar måste även få en bra start när de är barn. Det får de inte idag. Många får bland annat lära sig att de inte ens har ett kön. Vi sverigedemokrater tror på vetenskap och vi inser att förvirrande genusteorier får förödande konsekvenser när de omsätts i praktiken. Särskilt allvarligt är användandet av hormonbehandling för att ändra barns naturliga pubertet och kirurgiska ingrepp för att ”byta kön”. Vi har ännu inte tillräcklig kunskap om de långsiktiga effekterna av dessa experiment, men den psykiska ohälsan har ökat oroväckande mycket.\n\nSverigedemokraterna vill att det ska bli bra igen för svenska ungdomar. Sverigedemokraterna vill att ungdomar ska få hopp igen. Deras intressen ska uppmuntras och inte förlöjligas eller förändras. Svenska ungdomar ska kunna röra sig fritt i vårt samhälle igen. De ska kunna ägna sig åt sina intressen och få njuta av en naturlig självkänsla. De ska även våga vara öppna med sin svenskhet och inte utsättas för svenskfientlig rasism.\n\nUngdomar bygger även en identitet och lägger grunden för kommande yrkesliv i sina intressen. De som kör A-traktor får ett intresse för motor och teknik. De som håller på med e-sport och går på Dreamhack blir en tillgång i ett mer digitalt samhälle och de som uttrycker sig fritt blir nästa generations ledare. Nästa Spotify eller Klarna kommer att byggas med svensk flit och startas av någon som har fått hålla på med det de själva vill. Regeringen har istället valt att låta polisen jaga dem som kör A-traktor istället för att bara höja hastighetsgränsen. E-sporten har också missgynnats till den grad att stora turneringar i Sverige fått ställa in. Dagens ungdomar får även växa upp i en miljö med minskad yttrandefrihet. Stora techjättar väljer vad som får publiceras och tar bort konton efter eget behag.\n\nSverigedemokraterna vill säkra yttrandefriheten på nätet genom en kraftfull reglering av dessa bolag. Allt lagligt ska få sägas.\n\nOm man inte får syssla med det man själv har ett naturligt intresse för tappar man hoppet. Om man inte får vara den kille eller tjej man vill vara tappar man också hoppet. Hoppet måste finnas kvar hos våra ungdomar och det gör det inte om man blir rånad på mobilen som 14-åring."
  },
  {
    "url": "https://www.sd.se/vad-vi-vill/sverige-for-aldre/",
    "content": "Sverige för äldre\n\nEn trygg och bra pension\n\nSverigedemokraterna kommer:\n\nDe som idag är äldre växte upp i en tid med stor framtidstro och fantastisk teknologisk utveckling. Naturligtvis förväntar man sig en bra ålderdom efter ett liv av arbete och upplevelser. Många känner sig nu svikna av samhället. Ingen äldre idag förväntade sig att de skulle behöva gå och samla pantburkar eller vara tvungna att köpa bara det absolut billigaste i matbutiken.\n\nEn god ekonomi ger också värdighet. Sverigedemokraterna vill återupprätta värdigheten för Sveriges äldre. Pensionen ska vara hög och den som har arbetat ett helt liv ska få betalt för det. Socialdemokrater och borgerliga har under lång tid vägrat höja pensionerna. Socialdemokrater brukar vilja höja pensionen när det närmar sig ett val för att sedan släppa frågan. Eftersom allt blivit dyrare i samhället, särskilt livsmedel och drivmedel, blir Sveriges äldre fattigare för var dag som går. Sverigedemokraterna kommer därför arbeta varje dag för att pensionerna ska vara höga.\n\nMassinvandringen är en stor kostnad för pensionssystemet.När vi blir fler som ska dela på samma mängd pengar går det inte ihop. De andra partierna menade att en stor invandring skulle rädda pensionerna, men nu vet vi att det blev precis tvärtom.\n\nEn stoppad massinvandring kommer att förbättra pensionerna, men vi måste också öka pensionsavsättningarna. Det ska synas på pensionen att man har arbetat ett helt liv. Samtidigt behövs ett ökat stöd till de mest utsatta, som på grund av sjukdom eller funktionsnedsättning inte har kunnat arbeta i full utsträckning.\n\nDet måste även bli lättare att spara privat, för att människor i så låg utsträckning som möjligt ska vara beroende av den allmänna pensionen. Den dysfunktionella pensionsgruppen i riksdagen i vilken Sverigedemokraterna inte har tillåtits att ta plats har inte lyckats höja pensionerna.\n\nDe som har kommit utifrån ska inte få hög pension direkt utan att ha arbetat.\n\nDe människor som har blivit utslitna av ett långt och krävande yrkesliv ska inte tvingas stanna kvar på arbetsmarknaden mot sin vilja. Medan de som känner sig kapabla och vill fortsätta sitt yrkesverksamma liv ska erbjudas incitament att stanna kvar på arbetsmarknaden.\n\nTrygghet är inte bara ekonomi. Brotten mot äldre ökar ständigt och utländska ligor beter sig som rovdjur med våra äldre som offer. Därför måste våra gränser vara kontrollerade och polisen ska ha bra resurser. De som angriper eller utsätter äldre för fara ska få hårda straff och utvisas i de fall de kommer från utlandet.\n\nNär äldre skadar sig ska de få särskild hjälp i sjukvården. All forskning pekar på att akuten är det absolut sämsta stället för äldre multisjuka att vistas på – de behöver lugn och ro och tillgång till vård så snabbt som möjligt. Därför måste det akuta omhändertagandet av äldre personer förändras och förbättras. Ett särskilt snabbspår på akuten ska ge de äldre patienterna rätt specialistvård snabbt.\n\nÄven de yngre oroar sig för sin kommande pension eller för sina äldre släktingar. Äldrefrågor är inte ett särintresse utan påverkar alla. Den psykiska ohälsan har tyvärr ökat och måste bekämpas. För att höja livskvalitén för både dagens och morgondagens pensionärer vill Sverigedemokraterna göra flera satsningar vid sidan av kännbara pensionshöjningar. Vi vill se äldreombudsmän ute i kommunerna. Dessa ska aktivt arbeta tillsammans med kommunens pensionärer och organisationer för att uppmuntra till sociala aktiviteter och hälsofrämjande insatser\n\nI Sverige talar vi svenska. Därför ska alla som hjälper våra äldre också göra det. Språkkrav för alla inom hemtjänsten och vården är en självklarhet.\n\nDe äldre måste återfå det hopp de hade i sin ungdom. För det behövs ett tryggt samhälle och höga pensioner."
  },
  {
    "url": "https://www.sd.se/vad-vi-vill/generell-eu-politik/",
    "content": "Mitt Europa\n\nbygger murar\n\nMitt Europa bygger murar\n\nSverigedemokraterna vill:\n\nMed trygga gränser får vi trygga gator. Islamism, terrorism ochgängkriminalitet är ett resultat av dålig migrationspolitik. Det sominte stoppas vid gränsen når våra skolgårdar, gator och torg. Attsäkra Europas gränser är därför en av de viktigaste frågorna förSverigedemokraterna.\n\nVi tycker att EU:s klimatpolitik är riktigt dålig, både för Sverige och förmiljön. Inget blir bättre av att svenskar inte har råd att köra sina bilareller värma sina hem, samtidigt som andra länder bygger ut sin kolkraft.Svenska hushåll ska inte behöva ta ansvar för andra länders smuts.\n\nDet är också riktigt dåligt att låta politikerna i Bryssel styra över vårtland. Vi tycker inte att EU-byråkraterna ska bestämma över våra bilar,vårt snus, våra skogar och vår jakt.\n\nSamtidigt som svenska politiker givit bort makten över vårt land, så harde även givit bort våra skattepengar. Sverige har betalat långt mycketmer än vad vi fått tillbaka. Vi tycker inte Sverige ska behöva betala förEuropas dåligt skötta ekonomier. Vår pensionsålder ska inte höjas för attandra länders medborgare ska kunna gå i pension tidigare.\n\nDet finns visserligen en del positiva aspekter med EU, såsom frihandeloch möjlighet att resa och studera fritt i Europa, men det är inte detsom EU-valet handlar om.\n\nFör oss handlar valet om att försvara vår frihet.\n\nDärför behöver vi bygga murar mot EU-byråkraternas maktgirighetoch slöseri. Murar mot dyr och verkningslös symbolpolitik för klimatetsom förstör Europas industrier. Murar mot massinvandring, utländskbrottslighet och islamisering av Europa.\n\nFör oss handlar valet om att stå upp för vårt sätt att leva och vara."
  },
  {
    "url": "https://www.sd.se/vad-vi-vill/snuspolitik",
    "content": "EU ska inte\n\nröra vårt snus\n\nSverige ska stå upp för svenskt snus\n\nSverigedemokraterna vill:\n\nSnuset sträcker sig hundratals år tillbaka i svensk historia och är djupt rotat i vår kultur. Sverige är därför det enda landet i EU där vanligt snus är tillåtet. Ett undantag från unionens snusförbud var ett krav när vi gick med för snart 30 år sedan.\n\nI decennier har snuset spelat en viktig roll i att minska de negativa hälsoeffekterna av rökning. Att Sverige är det enda land som är i närheten av EU:s mål om att mindre än fem procent av befolkningen ska röka beror till stor del på att vi har skiftat från cigaretter till snus.\n\nMen trots Sveriges facit ses snuset snarare som ett hot än en möjlighet för byråkraterna i Bryssel. EU utreder just nu ett förbud mot vitt snus och ska under nästa mandatperiod vara med och förhandla fram ett nytt tobaksdirektiv. Då är det också viktigt att Sverige slår vakt om snuset.\n\nVi tycker att EU:s förbudspolitik är dålig. Att neka 80 miljoner rökare möjligheten att byta ut cigaretter mot snus kostar människoliv. Vi kommer därför aldrig att acceptera några inskränkningar för svenskt snus i EU.\n\nSverigedemokraterna kommer alltid stå upp för svenska intressen. Vi står upp för det svenska snuset. För folkhälsan, för den svenska kulturen och för vår rätt att leva som vi gjort i hundratals år.\n\nDet vita snusets framtid i Sverige och Europa kommer att avgöras nästa mandatperiod. Då kommer vi att fortsätta verka mot ett förbud och värna om det svenska snuset.\n\nVi tycker att svenskar ska få bestämma över sitt eget land!"
  },
  {
    "url": "https://www.sd.se/vad-vi-vill/jaktpolitik/",
    "content": "EU ska inte styra\n\növer svensk jakt\n\nBeslut om svensk jakt ska fattas i Sverige\n\nSverigedemokraterna vill:\n\nJakt och sportskytte har en lång tradition i Sverige, och jakt med drivande och ställande hundar har varit ett naturligt inslag i vårt samhälle sedan Norden befolkades. Våra jaktformer är världsunika och har en bred folklig förankring. Det är inte bara en hobby utan en livsstil och en stor del av vår kultur.\n\nFör många svenska familjer är jakt ett sätt att trygga tillgången på kött av hög kvalitet. Sveriges över 300 000 jägare gör också ett ovärderligt naturvårdsarbete och har i snart hundra år varit en viktig del av viltförvaltningen. Inte minst vid utbrottet av svinpesten blev det uppenbart vilken samhällsnytta svenska jägare bidrar med.\n\nMen idag är denna tradition hotad av byråkraterna i Bryssel. EU bestämmer hur vi ska förvalta våra rovdjur och styr såvälvapenlagstiftning som var man får använda olika typer av ammunition. Ogenomtänkta förslag från människor som aldrig ens varit i en svensk skog riskerar att få förödande konsekvenser för landsbygden i Sverige.\n\nJakt bedrivs över hela Europa. Men när det gäller djur och natur är vår kontinent mångfacetterad. Vi tycker därför att det är orimligt att lagar och direktiv ska gälla på samma sätt i alla delar av EU. Fåglar som kråka, korp och skarv, som är vanliga i Sverige, kan inte ses som hotade bara för att de är ovanliga i södra Europa.\n\nDetsamma gäller vargen. Att vargpopulationen under lång tid har tillåtits växa sig stark har fått väldigt negativa konsekvenser för de områden som drabbas. Att överlåta till andra länders politiker att besluta om vargens skyddsnivå i Sverige är därför helt orimligt.\n\nSvensk jakt-, vapen- och rovdjurspolitik ska beslutas i Sverige!"
  },
  {
    "url": "https://www.sd.se/vad-vi-vill/bilpolitik/",
    "content": "EU ska inte  förstöra vår bilkultur\n\nEU:s klimatpolitik hotar svensk bilkultur\n\nSverigedemokraterna vill:\n\nSverige har en lång tradition av bilkultur. 15-åringar som mekar med sina A-traktorer, amerikanare som cruisar på landsvägarna och folkracetävlingar runt om i Sverige är viktiga delar av svensk kultur.\n\nMen många gånger sätter EU käppar i hjulet för motorintresserade. Förslag som höjd åldersgräns för A-traktorer från 15 till 16 år skulle vara ett dråpslag mot svenska ungdomar på landsbygden. Att bilar som kostar mer att reparera än de är värda ska räknas som skrot skulle vara förödande för veteranbilsägare och folkraceförare.\n\nEU:s lagstiftning slår dock inte bara mot bilentusiaster utan mot alla svenskar. Sverige är ett stort land där en stor del av befolkningen bor utanför storstäderna. För att vardagen ska gå ihop är många beroende av att kunna köra bil långa avstånd. Förbud mot bilar med förbränningsmotorer skulle därför slå hårt mot både motorintresseradeoch vanligt folk som behöver bilen i sin vardag.\n\nMånga EU-förslag är som gjorda för att passa miljöaktivisternas agenda. Det tycker vi är dåligt. För att klimatpolitiken ska fungera måste den vara förankrad i verkligheten. Svenskar ska inte behöva drabbas av dyr och verkningslös symbolpolitik som inte är anpassad efter svenska förhållanden.\n\nSverigedemokraterna tycker inte att EU:s byråkrater ska bestämma över vilka intressen vi ska ha och hur vi ska leva våra liv. Vi tycker att alla transportslag behövs för att samhället ska fungera och att den svenska bilkulturen ska värnas.\n\nVi tycker att svenskar ska få bestämma över sitt eget land!"
  }
]