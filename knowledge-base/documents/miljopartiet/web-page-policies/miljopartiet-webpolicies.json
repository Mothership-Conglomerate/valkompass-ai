[
  {
    "url": "https://www.mp.se/politik/",
    "content": "Politik som gör skillnad\n\nGrön ideologi – solidaritet i handling\n\nDet är nu glaciärerna smälter. Det är nu konflikter växer i torkans spår. Det är nu värmerekorden slås, ekosystemen utarmas och en sjätte massutrotning av våra medarter sker. Klimatkrisen är inte längre en varning om framtiden. Den är vår verklighet. Varje dag innebär nya humanitära katastrofer, nya förluster, nya larm. Vi befinner oss i ett klimatnödläge – och vi har ingen tid att förlora.\n\nMiljöpartiets uppdrag är tydligt: bromsa klimatförändringarna, stoppa miljöförstöringen, stärka demokratin och värna de mänskliga rättigheterna. Vi är Sveriges enda riktiga klimatparti – och vår politik har aldrig varit viktigare.\n\nKlimatomställningen är vår tids största utmaning – men också vår största möjlighet. Med en modig klimat- och miljöpolitik, satsningar på välfärd och en rättvis fördelning kan vi skapa ett samhälle där både människor och planet mår bättre.\n\nMiljöpartiet har lagt grunden till världens mest ambitiösa klimatpolitik. Vi har visat att det går att ställa om – nu ska vi fullfölja arbetet. Att ställa om Sverige är vårt största ansvar. Och Sverige ska inte bara ställa om – vi ska visa att det går att bygga ett bättre samhälle: med tusentals nya gröna jobb, ökad jämlikhet, en stark välfärd och trygghet för alla.\n\nVi vet att krisen är så allvarlig att vi inte kan fortsätta som förut. Vi måste bryta med exploateringen av både natur och människor – och sätta stopp för den ohållbara cykeln av produktion och överkonsumtion. Slit-och-släng-samhället måste ersättas av en hållbar, cirkulär ekonomi. Det kräver en politik som följer vetenskapen och respekterar planetens gränser.\n\nVi vill att naturen sätter ramarna och att ekonomin används som ett verktyg för ett rättvist och jämställt samhälle. Vi vill se ett samhälle där vi varken bränner ut planeten eller oss själva. En värld där vi lever inom naturens ramar, med insikt om vårt djupa beroende av varandra.\n\nFör vi hör ihop. Människor, djur, ekosystem. När en art dör ut, när en skog skövlas, när klimatet förändras – påverkas vi alla.\n\nTillsammans vill vi bygga ett modernt Sverige där alla får vara med."
  },
  {
    "url": "https://www.mp.se/politik/klimat/",
    "content": "Klimatkrisen kräver kraftfull klimatpolitik\n\nKlimatförändringarna är vår tids stora ödesfråga och konsekvenserna av utsläppen drabbar oss redan idag. Mer extremt väder som värmeböljor leder till torka och bränder. Havsnivåhöjning, stormar och skyfall leder till översvämningar som orsakar stora skador. De beslut vi tar idag är avgörande för vår tid här och nu och för framtiden. För att bromsa klimatförändringarna och bygga ett hållbart samhälle krävs en snabb och rättvis klimatomställning inom naturens ramar.\n\nMiljöpartiet vill\n\nDriva på och stötta och  klimatomställningen i alla delar av samhället, i alla branscher och i hela landet.\n\nUpprätta en investeringsbudget för satsningar som bidrar till klimatomställningen – ju längre vi väntar desto dyrare blir det.\n\nAvveckla alla fossila subventioner som bromsar omställningen och göder Putins krigskassa.\n\nKlimatsäkra EU:s långtidsbudget och uppdatera all EU-lagstiftning till att vara i linje med Parisavtalet.\n\nStälla om svensk industri till fossilfritt senast 2030 genom storskalig utbyggnad av förnybar elproduktion och grön baskraft.\n\nSkärpa Sveriges klimatmål utifrån bästa tillgängliga forskning och en princip om rättvisa, där utsläpp från svensk konsumtion också inkluderas.\n\nTa fram en vetenskapligt baserad utsläppsbudget.\n\nSatsa på kollektivtrafik och tåg i hela Sverige, fler nattåg till Europa, och införa en europeisk tågunion för enklare tågresor i Europa.\n\nBryta bilberoendet i storstäderna och ge alla möjlighet att resa klimatsmart enligt devisen rätt lösning på rätt plats. Satsa på klimatsmart, ekologisk och närodlad mat.\n\nAtt de med mest pengar, som också orsakar störst utsläpp, ska bidra mer till omställningen och välfärden genom en progressiv beskattning av kapital.\n\nAtt de med minst resurser ska få mer samhällsservice, lägre skatt och mer stöd i omställningen.\n\nHöja priset på utsläppsrätter i EU, inkludera utsläpp från flyg och sjöfart i systemet och införa klimattullar på varor från länder utanför EU.\n\nFör att möta klimatnödläget och leva upp till Parisavtalet behöver Sveriges klimatmål uppdateras och skärpas. Målet måste utgå från klimatforskningens senaste besked och tydligt väga in viktiga aspekter som rör rättvisa och risk.\n\nSverige ska ta ansvar för alla sina utsläpp, även de som uppstår i andra länder till följd av svensk import och konsumtion. Ett uppdaterat klimatmål måste omfatta fler verksamheter och utsläppsområden än det nuvarande klimatmålet. Ett uppdaterat klimatmål ska även ange den totala mängden utsläpp som Sverige kan släppa ut.\n\nSveriges industri befinner sig tack vare grön politik mitt inne i en omställning. Den måste skyndas på. Vi vill därför stärka stöden till industrins omställning. Det kommer skapa arbetstillfällen och minska utsläppen. Men principen måste fortfarande vara ett förorenaren betalar och då måste priserna för att förstöra klimatet fortsätta öka.\n\nSveriges klimatlag behöver också få genomslag i miljöbalken och i offentlig upphandling.\n\nVi vill bygga ny järnväg för höghastighetståg. Dagens järnväg ska rustas upp och tågen ska gå i tid. Resor på räls kan ersätta en stor del av dagens flygande. Det måste bli enklare, billigare och bekvämare att åka tåg över gränserna i Europa.\n\nLäs mer: Trafik\n\nVi fasar nu ut fossilt mot förnybart i pumparna. Senast år 2030 ska sista droppen fossil bensin och diesel säljas i Sverige. Med höjd skatt på tunga fossilbilar större bonus för elbilar förändrar vi bilköpen.\n\nLäs mer: Bilar och bränsle\n\nStorstadsbilismen måste brytas. Städer ska ha låga utsläpp, ren luft och grönska. I gröna städer ska det vara lätt, säkert och bekvämt att cykla, gå och åka kollektivt. Fler hus ska byggas i trä med liten klimatpåverkan, istället för i betong med stor klimatpåverkan.\n\nLäs mer: Bostäder\n\nVi vill öka andelen ekologisk mat och stärka det ekologiska jordbruket, både i Sverige och i hela EU. Vi vill gynna närodlat och vegetariskt. Skola, vård och äldreomsorg ska servera mat som är god, hälsosam och bra för klimat och miljö.\n\nLäs mer: Mat och jordbruk\n\nVi vill satsa på utbyggnad av sol- och vindkraft och ställa om till 100 procent förnybart i Sverige och EU. Sverige ska nå målet om hundra procent förnybar elproduktion i förtid. Senast 2045 ska Sverige ha nollutsläpp av växthusgaser till atmosfären.\n\nLäs mer: Energi\n\nVi vill ha mer skatt på utsläpp, satsa mer på svensk fossilfri industri och fasa ut fossilt innehav i svenska pensioner. Köp av tjänster och reparationer ska gynnas före nya prylar. Att ge människor möjlighet till mer tid istället för högre lön är klimatsmart.\n\nLäs mer: Ekonomi och skatter\n\nMiljöpartiet vill trappa upp klimatarbetet i världen. Vi driver på för att all relevant EU-lagstiftning ska vara i linje med Parisavtalet. En global kriskommission för klimatet ska inrättas. Rika länder som Sverige ska finansiera klimatarbete i fattigare länder."
  },
  {
    "url": "https://www.mp.se/politik/trafik/",
    "content": "Fossilfria resor för alla\n\nDu ska kunna resa, möta nya människor och uppleva andra kulturer – utan att bidra till klimatförändringar. Senast 2030 ska både resor och godstransporter vara fossilfria.\n\nMiljöpartiet vill\n\nHöja flygskatten för minskade utsläpp och fördela pengar till järnvägen.\n\nSälj statens andel i SAS.\n\nFlytta mer gods från vägtrafik till tåg och sjöfart\n\nMinska antalet onödiga transporter.\n\nFrämja utvecklingen för elflyg och göra sjöfarten fossilfri.\n\nTransportmedel som är bra för klimatet ska vara billiga, medan stora utsläppare som flyget ska vara dyrare. Flyget har enorm klimatpåverkan, flygresorna måste minska. I regering har Miljöpartiet infört flygskatt i Sverige. Vi vill ge i uppdrag till statliga Swedavia att arbeta för minskat flygresande och införa trängselavgifter på flygplatser för att öka priset på pendlings- och affärsflygresor. Vi vill även att reklam för flygresor måste informera om flygets klimatpåverkan. Miljöpartiet vill höja flygskatten för att minska utsläppen och fördela mer pengar till hållbara transportmedel.\n\nDet statliga ägandet av SAS har inte gynnat varken utsläppsminskningarna eller de svenska skattebetalarna. Vi vill se en försäljning av den svenska statens andel av SAS.\n\nDet är mycket mer effektivt och klimatsmart att transportera gods med tåg och fartyg jämfört med lastbil. Vi vill därför skapa fler möjligheter för ökad godstrafik på järnväg och sjöfart på bekostnad av den vägbaserade godstrafiken. När personbilar trängs med lastbilar på våra vägar ökar dessutom risken för dödsolyckor.\n\nMånga transporter kan undvikas genom en bättre planering av samhället och transporterna. Vi vill se mer närservice på landsbygden och fler levande centrum i våra centralorter och städer istället för stora köpcentrum utmed motorvägarna. Många affärsresor kan dessutom ersättas med digitala möten och pendlingstider till jobbet kan kortas med utvecklad kollektivtrafik och bättre planering av nya bostads- och kontorsområden. Mer effektiva transporter minskar växthusgasutsläppen.\n\nFlyg kommer att fortsätta att spela en roll i Sveriges och Europas infrastruktur, i synnerhet på rutter där järnväg inte finns eller är kraftigt begränsad. Vi vill främja utvecklingen av elflyg i Sverige, men inte genom stöd till fossila flyg. Vi vill också se en nationell strategi för omställningen av sjöfarten och svenska hamnar, exempelvis genom infrastruktur för elnät till hamnar och satsningar på hållbara sjöfartsbränslen som el, vätgas och metanol."
  },
  {
    "url": "https://www.mp.se/politik/abort/",
    "content": "Aborträtten är en mänsklig rättighet\n\nKvinnor ska ha rätt att bestämma över sin kropp. Det borde vara en självklarhet  men det är det tyvärr inte i världen i dag. I Sverige har det länge rått en samsyn runt rätten till abort, men även här blir den ibland ifrågasatt. Rätten till abort behöver bevakas så att den ej försämras.\n\nMiljöpartiet vill\n\nGrundlagsskydda aborträtten.\n\nStärka kvinnors rättigheter i hela världen och att både män och kvinnor inser behovet av det.\n\nVärna rätten till egen sexualitet, information och preventivmedel. Se till att alla kvinnor och flickor får den information de har rätt till.\n\nSubventionera abort för även kvinnor som inte är svenska medborgare eller bosatta i Sverige.\n\nFörenkla möjligheten till hemaborter.\n\nNär kvinnor inte har rätt att göra abort finns en stor risk att antingen kvinnor föder barn som de inte är i en situation att de kan välkomna. Eller försöker få hjälp att göra abort av någon i det fördolda  eller försöker lösa det själv, på helt livsfarliga sätt. Så har det tidigare varit i Sverige och så är situationen i många länder idag. Det finns länder där en kvinna kan få sitta många år i fängelse för att ha gjort abort, även om hon blivit våldtagen eller utsatt för incest. I USA har högsta domstolen skiftat till en mer restriktiv hållning, stater har infört förbud eller hårda abortlagar och fler riskerar ta efter.\n\nKvinnors rätt göra abort måste försvaras. Det hänger ihop med kvinnors rätt att bestämma över sin kropp och sitt liv. Det är en självklar del av en feministisk politik och vi vill att aborträtten ska grundlagsskyddas.\n\nTill området mänskliga rättigheter hör det som förkortas SRHR, vilket betyder sexuell och reproduktiv hälsa och rättigheter. Det är väldigt viktigt att alla människor har bra information och känner till sina rättigheter, rätten att älska den de själva vill, säga nej till oönskat sex, hur man undviker att bli gravid och hur man gör om man blir det. Detta gäller alla människor oavsett funktionsvariation. Sex och samlevnadsundervisningen i skolan behöver stärkas och ungdomsmottagningen och UMO, ungdomsmottagningen på nätet har en viktig roll.\n\nMiljöpartiet anser att SRHR-frågor är en helt central del av biståndet. Det handlar både om kvinnors frihet, självbestämmande och yrkesliv som i sin tur har koppling till fattigdomsbekämpning och tillståndet i världen.\n\nKostnadsfria preventivmedel till unga är en viktig insats för en god sexuell och reproduktiv hälsa och vi föreslår i vår budgetmotion att medel ska avsättas för att det ska bli kostnadsfritt för unga under 26 år. Vi vill även att olika alternativ på kostnadsfria mensskydd erbjuds via till exempel ungdomshälsan, skolan och andra lämpliga platser.\n\nFör många år sedan fanns inte möjlighet till abort i Sverige. Desperata svenska kvinnor och par kunde då i stället ta sig till Polen och få hjälp där. Vi tycker det är rimligt att Sverige ska kunna hjälpa till exempel polska kvinnor som idag inte längre har rätt till abort.\n\nMiljöpartiet vill att även kvinnor som inte är svenska medborgare eller bosatta i Sverige ska kunna göra abort här. Detta är möjligt sedan 2007, dock hindras många av höga sjukvårdskostnader. För att möjliggöra en verklig tillgång till abort vill vi öppna upp för subventionerad abort för utländska kvinnor i Sverige.\n\nMiljöpartiet vill förenkla för hemaborter. När den enskilda kvinnan själv önskar och det inte finns komplikationsrisk ska det vara möjligt att genomföra den hemma. För de som önskar ska möjligheten alltid finnas att göra abort på sjukhus.\n\nMiljöpartiet är ett feministiskt parti. Det innebär att vi med politiska verktyg vill verkaför jämställdhet och motverka den rådande könsmaktsordningen i världen, där män harmer makt än kvinnor. För Miljöpartiet är jämställdhet i grunden en fråga om frihet. Människors möjligheter att leva sina liv ska inte påverkas negativt eller begränsas av kön eller könsidentitet. Alla ska ha frihet att vara den de är utan att hindras av stereotypa normer och attityder. En modern och radikal politik för ökad jämställdhet lägger fokus på likamöjligheter inom alla områden.\n\nHär kan du läsa Miljöpartiets partimotion Jämställdhetspolitik, partimotion hösten 2022."
  },
  {
    "url": "https://www.mp.se/politik/programfordjupning-jamstalldhet/",
    "content": "Programfördjupning: jämställdhet\n\nMiljöpartiets programfördjupning: jämställdhet\n\nAntagen av Miljöpartiets partistyrelse i april 2018.\n\nInledning\n\nMiljöpartiet de gröna är sedan vi bildades ett feministiskt parti. Genom att ha två språkrör istället för en partiledare har vi alltid haft ett jämställt ledarskap. Vi arbetar målmedvetet för allas lika rätt och möjligheter att delta fullt ut i samhällsbygget. Varje människa har rätt att vara och utvecklas till den individ som hen vill vara. Vi är övertygade om att olikheter stärker och att mångfald, jämlikhet och jämställdhet är grunden för ett rättvist samhälle. Tillsammans kan vi skapa framtidstro och livskvalitet. Vi vill med politiska verktyg motverka den rådande könsmaktsordningen i världen, där män har mer makt än kvinnor, och att den ekonomiska politiken ska vara feministisk och syfta till att bryta könsmaktsordningen och styra mot ökad jämlikhet. Vi ser också att könsmaktsordningen samverkar med andra maktordningar, såsom etnicitet, sexualitet, funktionsförmåga och ålder. Det finns såväl en tydlig genusaspekt som en fördelningsaspekt på klimatutmaningen. Män som grupp förbrukar mer energi, äter mer kött och använder bilen oftare än kvinnor. Samtidigt är det som så ofta de svagaste grupperna i världen som drabbas hårdast inledning 2 av klimatförändringarna: världens fattiga och då särskilt kvinnor och barn. Livsmedelsförsörjningen för miljarder människor sätts på spel, människor tvingas på flykt, havsnivåerna stiger, översvämningar, stormar och andra extrema väderfenomen sker allt oftare. Men klimatfrågan är inte bara en allvarlig och akut utmaning. Den ger oss också en möjlighet att tillsammans forma ett bättre och mer hållbart samhälle. Den omställning vi vill genomföra leder till ett mer jämlikt och demokratiskt samhälle med ökad livskvalitet. Ett samhälle där det ekonomiska systemet drar åt samma håll som de ekologiska och sociala behoven, istället för att som idag undergräva dem. Vi vill att alla oavsett kön ska ha samma möjligheter att påverka de klimatåtgärder vi behöver göra.\n\nFör Miljöpartiet är jämställdhet i grunden en rättighets-, demokrati- och frihetsfråga. Människors möjligheter att leva sina liv ska inte påverkas negativt eller begränsas av samhällets attityder kring kön eller könsidentitet. Alla ska ha frihet att vara den de är utan att hindras av begränsande normer och attityder. En modern och radikal politik för ökad jämställdhet lägger fokus på lika möjligheter inom alla områden.\n\nHär kan du läsa om vår feministiska politik och våra förslag för att uppnå en jämställd värld!"
  },
  {
    "url": "https://www.mp.se/politik/jamstalldhet/",
    "content": "Feminismen måste gå längre\n\nFeminismen måste gå längre. Mäns våld mot kvinnor måste få ett slut, kvinnor måste få halva makten och hela lönen, ingen ska begränsas av sitt kön.\n\nMiljöpartiet vill\n\nFå ett slut på mäns våld mot kvinnor.\n\nStoppa hedersrelaterat våld och förtryck.\n\nAtt kvinnor ska ha halva makten och hela lönen och pensionen.\n\nFrämja ett jämställt ansvar för hem och barn.\n\nFortsätta att föra en feministisk utrikespolitik för klimat, bistånd och fred.\n\nMer måste göras för att förebygga våld. Arbetet mot destruktiva maskulinitetsnormer måste stärkas. Alla relevanta yrkesgrupper måste få kunskap om mäns våld mot kvinnor, våld i nära relationer och samtyckeslagstiftningen. Arbetet mot detta har stärkts av den feministiska rödgröna regeringen, bland annat genom åtgärder för att förebygga våld, upptäcka och lagföra förövare och ge stöd till brottsoffren.\n\nAlla har rätt att själva välja sin partner och att göra andra val i livet, utan hot och våld från familj eller släktingar. Vi vill skärpa straffen för brott med hedersmotiv. Barn ska inte kunna vara gifta i Sverige. Vi vill göra det lättare för barn som blivit bortgifta utomlands att komma hem.\n\nFinns inte samtycke, så är det inte lagligt. Miljöpartiet var det parti som tog initiativ till samtyckeslagstiftning. Under tio år drev vi frågan om att sexbrottslagtiftningen ska utgå från samtycke innan det sommaren 2018 äntligen blev verklighet! Det innebär att fler situationer än tidigare nu kan leda till fällande domar. Nu måste samtyckeslagen följas upp med ett brett arbete för en samtyckeskultur i hela samhället.\n\nEn viktig väg mot en samtyckeskultur är att alla elever får en likvärdig sex- och samlevnadsundervisning, där samtycke står i fokus. Miljöpartiet har varit drivande i att ändra så att ämnet “sex och samlevnad” nu blir “sexualitet, samtycke och relationer”. I det nya ämnet får frågor om hedersvåld, pornografi, normer och relationer större utrymme än idag. Vi har också infört nya examensmål i lärarutbildningarna för att alla blivande lärare ska vara trygga i att undervisa om sex och relationer.\n\nFler kvinnor på höga poster är bra för demokratin. Besluten som fattas på de högsta positionerna i näringslivet har inflytande på hela arbetslivet. Nu ges män tolkningsföreträde och det påverkar jämställdheten i samhället. Diskriminering sker idag. Mediokra män väljs framför mer kompetenta kvinnor. Vi vill lagstifta om kvotering av kvinnor till styrelser i börsbolag och statliga bolag.\n\nKvinnor tjänar mindre än män. Kvinnodominerade yrken har lägre lön än mansdominerade yrken. Även inom ett och samma yrke har kvinnor lägre lön. Vi vill att offentliga arbetsgivare går före och inför jämställda löner och rätt till heltid. Vi vill också att statliga Medlingsinstitutet får i uppdrag att verka för jämställda löner.\n\nKvinnor har lägre pensioner än män. Det är en följd av en ojämställd arbetsmarknad. Fyra av fem med de lägsta pensionerna är kvinnor som har haft liten eller ingen arbetsinkomst. Vi vill höja garantipensionen för de som har det tuffast.\n\nMer jämställt uttag av föräldradagarna är den enskilt viktigaste åtgärden för lika lön oavsett kön, och för att få bukt med det obetalda hem- och omsorgsarbete kvinnor ofta gör idag.\n\nAtt män tar ut mycket mindre föräldraledighet än kvinnor är ett problem både för jämställdheten och för barns relation till alla sina föräldrar. Vi vill öronmärka dagar så att minst en tredjedel används av vardera föräldern, medan en tredjedel ska kunna användas fritt av vårdnadshavarna eller överlåtas till en annan vuxen som är en del av barnets familj.\n\nKvinnor i utsatta länder drabbas särskilt hårt av klimatförändringar och konflikter. Vår feministiska utrikespolitik för fred och global rättvisa innebär stora satsningar på klimat och bistånd som bidrar till att förbättra livet för miljoner kvinnor.\n\nKvinnors rätt att göra abort måste försvaras. Det hänger ihop med kvinnors rätt att bestämma över sina kroppar och sitt liv. Det är en självklar del av en feministisk politik och vi vill att aborträtten ska grundlagsskyddas.\n\nMiljöpartiet vill att även kvinnor som inte är svenska medborgare eller bosatta i Sverige ska kunna göra abort här. Detta är möjligt sedan 2007, dock hindras många av höga sjukvårdskostnader. För att möjliggöra en verklig tillgång till abort vill vi öppna upp för subventionerad abort för utländska kvinnor i Sverige.\n\nJämställdhet är ett av EU:s mål och en av unionens grundläggande principer. Vi vill se ett EU som driver en grön, feministisk politik och som är solidarisk med länder utanför EU, men som också säkerställer kvinnors och flickors rättigheter i alla unionens medlemsländer. Samtidigt är jämställdheten och kvinnors rättigheter under attack i hela EU. Konservativa partier vill vrida  tillbaka klockan och inskränka de rättigheter som kvinnorörelsen har kämpat för i århundraden. Aborträtten är hotad i många medlemsländer och i flera andra i princip icke-existerande.\n\nI EU vill vi:\n\nGarantera rätten till abort i hela EU. Vi vill lägga till rätten till abort i EU:s grundfördrag eller i rättighetsstadgan. Att förbjuda eller begränsa aborträtten ska betraktas som könsbaserat våld och vara olagligt.\n\nAtt tillgången till preventivmedel och rätten till sexualundervisning och sexuell jämlikhet ska försvaras och stärkas i hela EU.\n\nSe en samtyckeslagstiftning i alla medlemsländer och att sexuellt- och könsbaserat våld ska vara kriminaliserat i hela EU.\n\nAtt både EU:s lagstiftning och pengar ska leda till ökad jämställdhet. Därför krävs tydliga mål om jämställdhet, som kontinuerligt följs upp och utvärderas."
  },
  {
    "url": "https://www.mp.se/politik/satsningar-mot-hedersvald-och-starkt-arbete-mot-mans-vald-mot-kvinnor-i/",
    "content": "Satsningar mot hedersvåld och stärkt arbete mot mäns våld mot kvinnor i budgeten för 2021\n\nAlla har rätt att välja hur man vill leva sitt liv utan hot och våld från familj eller släktingar. I budgeten för 2021 stärker vi arbetet mot hedersvåld och fortsätter arbetet för att stoppa mäns våld mot kvinnor.\n\nHedersrelaterat våld\n\nKompetensen om hedersrelaterat våld och förtryck måste öka. Nu satsar vi på kompetensutvecklingsinsatser (riktat mot bl.a. socialtjänst, rättsväsende etc) och myndighetsgemensamma uppdrag avseende hedersrelaterat våld och förtryck.\n\nNationellt kompetenscentrum mot hedersförtryck\n\nNu permanentar vi det nationella kompetensteamet vid Länsstyrelsen i Östergötland och inrättar därmed ett nationellt kompetenscentrum mot hedersförtryck.\n\nMäns våld mot kvinnor\n\nStaten behöver ta ansvar för att våldsutsatta ska kunna få ett gott stöd oavsett var i landet de bor. Därför får Länsstyrelserna ett permanent uppdrag att stötta kommunerna med att bekämpa mäns våld mot kvinnor och hedersrelaterat våld och förtryck.\n\nÅterfallsförebyggande insatser\n\nMer behöver göras för att våldsutövare ska slå. Kommunerna får stöd för återfallsförebyggande insatser riktade till våldsutövare."
  },
  {
    "url": "https://www.mp.se/politik/antirasism/",
    "content": "Antirasism\n\nMiljöpartiet vill skapa ett samhälle som håller ihop. Vi tror på ett samhälle som bygger på mångfald, jämlikhet och rättvisa. Starka folkrörelser har byggt upp den demokrati vi har idag. Här har rasism och främlingsfientlighet ingen plats. Rasismen förstör Sverige. Den vänder människor mot varandra och gör skillnad på folk och folk. Miljöpartiet kommer aldrig att acceptera den ordningen. Vårt mål är att rycka upp rasismen med rötterna och förpassa den helt till historien.\n\nIdag är diskriminering en del av många människors vardag. Varje fall av diskriminering är en kränkning av den enskilda människan och ett slöseri med mänskliga resurser.\n\nDiskrimineringslagen främjar alla människors lika rättigheter och möjligheter. För att vi ska få ett samhälle fritt från diskriminering behöver lagstiftningen stärkas och utvecklas där det finns brister.\n\nUnder Miljöpartiets tid i regering togs ett samlat grepp mot rasism genom en nationell plan mot rasism, liknande former av fientlighet och hatbrott. Vi såg dessutom till att införa ett förstärkt arbete mot olika former av rasism i Sverige: antisemitism, antiziganism, islamofobi, afrofobi och rasism mot samer.\n\nMiljöpartiet vill:\n\nFölja upp och utveckla den nationella planen mot rasism, liknande former av fientlighet och hatbrott.\n\nFörtydliga att diskrimineringslagens förbud mot diskriminering på grund av etnisk tillhörighet i större utsträckning ska kunna tillämpas vid diskriminering på grund av hudfärg, språk eller religion.\n\nSe till att diskrimineringslagen tar hänsyn till att diskrimineringsgrunder kan samspela för att möjliggöra för ett intersektionellt perspektiv i tillämpningen.\n\nUtveckla effektivare tillsyn och uppföljning av diskrimineringslagen, särskilt det förebyggande arbetet med aktiva åtgärder.\n\nFler ska få möjlighet att söka upprättelse när de har utsatts för diskriminering genom att det ska bli lättare att driva diskrimineringsmål och få skadestånd i domstol.\n\nEtt viktigt steg för att se och kunna genomföra åtgärder mot rasism är att börja mäta den. Idag finns enbart officiell statistik om kön, ålder och om en individ är född utrikes eller inrikes. För att få information om situationen för hela befolkningen behöver Sverige föra statistik utifrån alla diskrimineringsgrunder, inklusive etnisk tillhörighet och religion.\n\nJämlikhetsdata bygger på enkätmetodens principer i form av frivillighet, anonymitet, informerat samtycke samt självidentifikation och självkategorisering. Jämlikhetsdata innebär ingen form av registrering av en enskild eller identifierbar person, vilket är av särskilt vikt vad gäller etnisk bakgrund, religion eller hudfärg. Syftet är att systematiskt kartlägga förekomsten av diskriminering på gruppnivå.\n\nMiljöpartiet vill:\n\nGe uppdrag till DO att sammanställa en guide för hur enskilda och offentliga verksamheter kan ställa enkätfrågor om alla diskrimineringsgrunder på ett sakligt och respektfullt sätt utifrån principerna om frivillighet, anonymitet och självidentifikation, med syfte att synliggöra rasismen och följa utvecklingen på gruppnivå. Jämlikhetsdata ska inte i något sammanhang innebära registrering av en enskild eller identifierbar person.\n\nUtred vilka offentliga verksamheter som bör använda jämlikhetsdata, exempelvis Brottsförebyggande rådets arbete med Nationella Trygghetsundersökningen.\n\nOffentliga verksamheter och bolag ska i sitt arbete mot diskriminering involvera de grupper som riskerar att utsättas för diskriminering. Medarbetarundersökningar ska göras utifrån alla diskrimineringsgrunder där det går att säkerställa anonymitet.\n\nInget barn ska utsättas för rasism eller diskriminering i skolan och inga studenter inom universitetet eller vuxenutbildningen. Kompetensen för arbete med likabehandling behöver öka, och de metoder och rutiner som finns för att motverka rasism och trakasserier behöver användas.\n\nMiljöpartiet vill:\n\nSäkerställa systematiskt arbete och aktiva åtgärder för att förebygga och åtgärda rasism inom utbildningsväsendet. Det ska ske i samverkan med barn och unga, respektive med studenter och deltagare i vuxenutbildning.\n\nGenomföra kunskapshöjande insatser för alla anställda inom skolan angående arbete för likabehandling, inklusive metoder och rutiner för att motverka rasism och trakasserier.\n\nÖka lärares kunskap om att inkludera perspektiv från hela världen, utöver traditionella europeiska perspektiv, inklusive rasismen i Sveriges historia och nutid.\n\nDe nationella minoriteternas historia ska integreras i skolans kursplaner och undervisning om Sveriges historia.\n\nMotverka rasism genom normkritiskt arbetssätt och översyn av representationen i undervisningsmaterial.\n\nMiljöpartiet vill ge människor mer makt över sin tid och framtid. Att bli värderad efter sina meriter och kompetenser gynnar alla. Olika erfarenheter och perspektiv behövs för ett innovativt och konkurrenskraftigt näringsliv. Allt för många personer hindras att få arbete på grund av fördomar och diskriminering. Det är därför viktigt att motverka diskriminering och trakasserier på arbetsmarknaden.\n\nMiljöpartiet vill:\n\nInföra skarpare sanktioner mot arbetsgivare som diskriminerar.\n\nÖka kraven på aktiva åtgärder mot diskriminering i arbetslivet genom att införa vite för arbetsgivare som inte uppfyller kraven på aktiva åtgärder.\n\nUtreda möjligheten att införa anonyma jobbansökningar för att skapa mer jämlik bedömning.\n\nRiskerna för diskriminering i samband med hyra av lägenhet gör det svårare att etablera sig på bostadsmarknaden. Skillnaderna i andelen utrikes och inrikes födda ökar i bostadsområden runt om i landet.\n\nMiljöpartiet vill:\n\nDe krav som hyresvärdar ska kunna få ställa på potentiella hyresgäster behöver regleras i lag.\n\nInföra krav på aktiva åtgärder mot diskriminering på bostadsmarknaden.\n\nUtreda möjligheten att införa anonym förmedling av bostäder för att minska risken för diskriminering.\n\nRätten till bra vård ska gälla alla, oavsett ursprung eller hudfärg. Flera studier visar hur rasism och diskriminering inom sjukvården särskilt drabbar minoritetsgrupper och särskilt personer med mörk hudfärg. Det krävs också krafttag mot rasistiska kommentarer som drabbar både patienter och personal. Den utbredda vanan att vårdcentraler och andra vårdinrättningar låter patienter välja bort personal med vissa namn, bakgrund eller hudfärg måste upphöra.\n\nMiljöpartiet vill:\n\nUpprätta en nationell plan för att säkerställa en jämlik hälso- och sjukvård, fri från rasism och diskriminering. Planen ska inkludera jämlikhetsdata och kompetensutveckling inom likabehandling och jämlikt bemötande.\n\nPatientnämnden och Inspektionen för vård och omsorg (IVO) ska införa diskriminering som ett särskilt tillsynsområde.\n\nSatsa på kompetensutveckling inom hälso- och sjukvården om rasism idag, inom medicinsk historia och hur det påverkar vården i nutid\n\nAlla ska kunna känna sig säkra och trygga. Varje person ska skyddas mot brott och kunna känna sig trygg när de söker stöd hos polisen och andra rättsvårdande myndigheter. Varje hatbrott är oacceptabelt, ändå ökar de och blir mer våldsamma. Genom digitala medier har dessutom möjligheterna att begå brott anonymt ökat.\n\nMiljöpartiet inrättade i regeringsställning Institutet för mänskliga rättigheter. Vi förstärkte polisens arbete mot rasism, hatbrott och andra brott som hotar demokratin, med bland annat fler hatbrottsenheter. Vi gav återkommande uppdrag till Brottsförebyggande rådet (Brå) om att ta fram fördjupad kunskap om hatbrott mot bland annat afrosvenskar och muslimer. Vi gav också uppdrag till Totalförsvarets forskningsinstitut (FOI) om att kartlägga förekomsten av olika former av rasism i digitala miljöer.\n\nMiljöpartiet vill:\n\nStärka arbetet mot rasism och hatbrott i hela rättskedjan. Poliser, ordningsvakter och aktörer inom rättsväsendet ska utbildas inom antirasism, diskriminering och hatbrott.\n\nTa krafttag mot rasistisk, högerextrem och nazistisk organisering genom att gå vidare med förslag från SOU 2021:27 om förbud mot rasistiska organisationer som genom brottslighet förföljer en folkgrupp på grund av etniskt ursprung, hudfärg eller ras. Detta kräver ingen ändring av grundlagen.\n\nFör vidare förslag från SOU 2023:17 om att förnekande eller förringande av Förintelsen eller andra av domstol fastslagna folkmord ska kriminaliseras som hets mot folkgrupp när det utgör ett led i att uttrycka hat eller missaktning mot utsatta grupper.\n\nAtt enskilda brottsoffer ska få bättre skydd av bestämmelsen om hets mot folkgrupp.\n\nSe till att Sverige lever upp till FN:s konvention om rasdiskriminering, bland annat genom att utreda om konventionen bör gälla som svensk lag.\n\nIdag utsätts en av fem EU-medborgare för diskriminering och skyddet mot diskriminering ser väldigt olika ut i de olika medlemsländerna. Vi accepterar inte att människor har olika rättigheter och möjligheter. Vi har en gemensam union och vi ska därför ha gemensamma skydd mot att människor blir utsatta för rasism och diskriminering.\n\nMiljöpartiet vill:\n\nAtt EU ska arbeta systematiskt mot alla former av rasism. Vi kommer aldrig tysta se på när både islamofobi och antisemitism ökar på vår kontinent, och där antiziganism, afrofobi och andra former av rasism är vardag för många av Europas invånare.\n\nSäkerställa effektiva och tillgängliga rättsmedel mot diskriminering av alla diskrimineringsgrunder i hela EU för att skydda alla EU-medborgare.\n\nStärka rättigheterna för EU:s urfolk, samerna. EU ska vidta alla nödvändiga åtgärder för ett fullt erkännande, skydd och främjande av urfolkens rättigheter. EU ska verka för att alla EU:s medlemsländer, inklusive Sverige, ska ratificera och efterleva ILO:s konvention 169.\n\nDiskriminering ska vara olagligt i hela EU. EU:s medlemsländer måste anta förslaget till antidiskrimineringsdirektiv för att alla ska skyddas från diskriminering, oavsett diskrimineringsgrund.\n\nEU ska samla in mer statistik för ökad jämlikhet. Könsuppdelad statistik ska samlas in och analyseras på EU-nivå, för att bättre kunna vidta åtgärder för att motverka könsdiskriminering i unionen. EU ska också samla in frivillig och anonymiserad jämlikhetsdata, för att diskriminering på andra grunder än kön ska kunna mätas och bekämpas effektivt."
  },
  {
    "url": "https://www.mp.se/politik/motion-om-sveriges-medlemskap-i-nato/",
    "content": "MP ställer krav på Natomedlemskapet\n\nMP ställer krav på Natomedlemskapet\n\nIdag lämnar Miljöpartiet in en följdmotion i riksdagen med anledning av regeringens förslag om ett svenskt medlemskap i Nato. Ett Natomedlemskap är den största försvars- och säkerhetspolitiska förändringen i modern tid och det kan inte ske utan några som helst förbehåll. Vi vill att Sverige fortsatt ska vara en självständig röst för mänskliga rättigheter, demokrati och nedrustning. Därför föreslår MP i en följdmotion att vi bland annat ska lagstifta mot kärnvapen på svensk mark och att Sverige i Nato ska verka för ett starkt demokratikriterium.\n\n– Miljöpartiet kommer i riksdagen att rösta nej till ett svensk medlemskap i Nato eftersom försvarsalliansen är en kärnvapenallians där även auktoritära stater är medlemmar.  Det är dock tydligt att det finns en bred majoritet i riksdagen för ett svenskt medlemskap och vi lägger därför också samtidigt fram förslag på hur vi inom Nato kan verka för demokrati och nedrustning, säger Miljöpartiets språkrör Märta Stenevi.\n\nVår utrikespolitiska självständighet\n\nI regeringens proposition framgår det att regeringen vill att Sverige går in förbehållslöst i Nato – trots att det är möjligt att med olika verktyg ställa krav på villkoren för vårt medlemskap. Om inget oförutsett händer är Sverige medlem i försvarsalliansen innan året löper ut. Det kommer att påverka vår utrikespolitiska självständighet radikalt och ställa oss inför flera beslut där vi tvingas kompromissa av med grundläggande demokratiska värderingar till förmån för lojalitet med en militär allians.\n\nMiljöpartiet vill att Sverige även i framtiden ska kunna välja samarbetspartners när det gäller säkerhetspolitiska frågor och fortsatt kunna söka samarbeten med demokratier som delar våra värderingar. I en tid av ökande spänningar i världen så behövs mer än någonsin globala aktörer som kan verka för fred, konfliktförebyggande och medling i pågående konflikter\n\nMiljöpartiet vill även att Sverige ska fortsätta arbeta för global nedrustning, särskilt vad gäller kärnvapen som är ett existentiellt hot mot mänskligheten. Ett medlemskap i Nato innebär att Sverige skriver under på att använda kärnvapen som hot och som en del i en försvarsstrategi.\n\n– Vi är oroade över att Sveriges viktiga arbete för nedrustning av kärnvapen kommer att försvåras om vi är medlemmar i en kärnvapenallians som Nato. Vi står fast vid att en värld med kärnvapen inte är en säker värld, fortsätter Märta Stenevi, MP.\n\nHär är Miljöpartiets viktigaste krav vid ett svenskt medlemskap\n\nSäkerställ att inga kärnvapen förs in på svenskt territorium.Kärnvapen på svensk mark skulle utöka hotbilden mot Sverige och Norden. Dessutom undermineras det globala nedrustningsarbetet. Därför vill Miljöpartiet se ett lagstadgat förbud mot kärnvapen på svensk mark. Det skulle stärka säkerheten i den skandinaviska regionen och dessutom ligga i linje med våra grannländer som har liknande regelverk.\n\nInför principen om No first use i Nato. Nato-principen om First use tillåter alliansen att som första aktör i en konflikt introducera kärnvapen. Principen försvårar globala nedrustningsinitiativ eftersom den medför att ett överhängande hot om kärnvapen alltid kvarstår. Miljöpartiet vill att Nato i stället följer principen om No First Use som innebär att Nato aldrig får vara först med att använda kärnvapen.\n\nSäkerställ att Sverige ingår i en allians av demokratier – inför ett demokratikrav i Nato.Vi har de senaste månaderna kunnat följa en fars där den svenska regeringen i fråga efter fråga tvingats vika ner sig för den auktoritära regimen i Ankara.  Den turkiske despoten ställer krav på krav och regeringen följer vackert efter. Redan innan inträdet i Nato har Sverige fått en försmak på hur det är att ingå i en militärallians med icke-demokratiska länder som fängslar journalister och oliktänkande, kontrollerar sina medier och universitet och kränker mänskliga rättigheter. Nato måste införa ett demokratikrav, så att bara länder som uppfyller grundläggande demokratiska kriterier ska få vara medlemmar.\n\nLäs hela motionen här."
  },
  {
    "url": "https://www.mp.se/politik/utrikespolitik-och-global-rattvisa/",
    "content": "Feministisk utrikespolitik för klimat, fred och demokrati\n\nSverige ska vara en stark röst för rättvisa, fred och hållbar utveckling i världen. En grön utrikespolitik är en aktiv utrikespolitik som tar sin utgångspunkt i mänskliga rättigheter.\n\nMiljöpartiet vill\n\nAtt Sverige och EU ska vara en stark internationell röst för jämställdhet, demokrati och mänskliga rättigheter\n\nAtt Sverige ska vara en ledande kraft i den globala klimatomställningen och investera resurser i klimat- och miljöarbete i fattiga länder\n\nAtt Sverige ska bedriva en rättvis och miljömässigt hållbar handel\n\nStälla skarpare krav och sätta hårdare villkor i Sveriges och EU:s utrikes- och handelspolitik för att driva på det globala klimatarbetet, bevara biologisk mångfald, främja demokrati och mänskliga rättigheter, stärka djurskyddet och minska de globala klyftorna.\n\nÅterinföra Sveriges feministiska utrikes- och utvecklingspolitik.\n\nAtt utvecklingssamarbetet ska bidra till att bekämpa fattigdom, förebygga och hantera klimatförändringarna, bevara och skapa fred, förebygga konflikter, bygga upp demokratiska samhällen och motverka korruption.\n\nMiljöpartiet jobbar för att fler länder ska ta sitt klimatansvar, för att stoppa vapenexport till diktaturer och för mänskliga och demokratiska rättigheter. Vi vill att Sverige ska vara en pålitlig partner i kampen för en bättre värld.\n\nVi driver en feministisk utvecklings- och utrikespolitik och kämpar för jämställdhet både i Sverige och utomlands. Respekten för kvinnor och flickors rättigheter och möjligheter måste öka. Fler kvinnor ska vara med och fatta de viktiga besluten.\n\nVärlden befinner sig i ett läge som kräver en mycket snabb, grön samhällsomställning samtidigt som effekterna av miljöförstöring och klimatförändringar kommer att få allt större konsekvenser för allt fler under lång tid framöver.\n\nMiljöpartiet vill att Sverige tillsammans med EU ska ta en ledarroll för att lösa den globala klimatkrisen. Det gör vi bäst genom att leva upp till våra klimatlöften: minska de egna utsläppen till en hållbar nivå och hjälpa fattiga länder att klara klimatomställningen.\n\nVi vill skydda Arktis och andra känsliga miljöområden mot exploatering av olja och fossilgas och verka för att förbjuda subventioner av fossila bränslen.\n\nSverige måste kunna möta ett säkerhetspolitiskt läge där gränsen mellan krig och fred inte är lika tydlig som tidigare. Miljöpartiets förstår och bemöter denna komplexitet i sin säkerhetspolitik.\n\nMiljöpartiet understryker vikten av att ha en bred syn på säkerhet. Hotbilden i dag är både bred och komplex. Såväl militära hot som icke-militära hot och hybrida hot existerar parallellt. Vi behöver ha en beredskap för att möta både de militära hoten och andra hot, såsom klimatförändringar och naturkatastrofer, pandemier och cyberangrepp. Vi behöver alltså ha en beredskap för att stå emot såväl kriser som krig, och i värsta fall på samma gång.\n\nEn bred säkerhetspolitik kan svara upp mot ett brett spektrum av hot. Mänskliga rättigheter, arbete för fred, jämställdhet, demokrati, samhällets funktionalitet och en väl underbyggd säkerhetspolitik är våra ledstjärnor. Diplomati, dialog och nedrustning ska alltid utgöra vår första försvarslinje.\n\nAlla handelsrelationer ska ta hänsyn till miljö och mänskliga rättigheter. Sverige ska vara ett föregångsland för fri, rättvis och hållbar handel. Vi vill ta ansvar på hemmaplan genom att de inköp vi gör i kommuner och regioner är etiska och miljömärkta. Vi vill också stärka fattiga länders förutsättningar för rättvis handel.\n\nDen europeiska säkerhetsordningen är under attack. Rysslands invasion av Ukraina gör att säkerhetsläget försämrats dramatiskt i vårt närområde. Ukraina, ett  demokratiskt land i Europa, har blivit invaderat av det auktoritära Ryssland, som försöker frånta ukrainarna sin rätt till frihet och självbestämmande.\n\nI detta läge ska EU agera i solidaritet med de vars självständighet och demokratiska fri- och rättigheter hotas. EU ska verka för konfliktförebyggande och krisberedskap, både inom och utom unionens gränser.\n\nPutins krigföring har även resulterat i att miljontals människor tvingats på flykt, antingen inom Ukrainas gränser eller till närliggande länder, däribland Sverige. Vi ser hur geopolitiska spänningar har lett till att bränsle- och matpriser stigit globalt. Nu mer än någonsin behöver världen kraftsamla för att tillsammans möta utmaningarna. EU är vårt viktigaste forum för internationellt samarbete.\n\nEU ska vara en tongivande röst för folkrätt och mänskliga rättigheter. Vi ska möta en allt mer polariserad värld med demokratiskt samarbete och alliansbyggande. Vi ska försvara en regelbaserad världsordning, demokratiska normer, och principer med grund i mänskliga rättigheter.\n\nUtrikes- och säkerhetspolitiken ska vara jämställd och inkluderande. Den ska fokusera på konfliktförebyggande arbete, fredsbyggande, resiliens, civilförsvar, bistånd, fattigdomsbekämpning, rättvis handel, medling och diplomati."
  },
  {
    "url": "https://www.mp.se/politik/arbetslivstrygghet/",
    "content": "Samhällets grundläggande trygghet ska omfatta alla\n\nI Sverige ska den som är sjuk eller arbetslös aldrig lämnas utanför. På sikt vill Miljöpartiet ha en gemensam sjuk- och arbetslöshetsförsäkring som omfattar alla.\n\nMiljöpartiet vill\n\nAtt den som är sjuk och därför inte kan arbeta ska ha rätt till ersättning från sjukförsäkringen.\n\nPå sikt slå samman a-kassan, sjukförsäkringen och försörjningsstödet till en gemensam trygghetsförsäkring som sköts av en och samma myndighet.\n\nSe samma nivå på ersättningen vid sjukdom och arbetslöshet.\n\nMiljöpartiet vill införa en gemensam försäkring för både sjukdom och arbetslöshet – ett samlat trygghetssystem som är tydligt och omfattar alla. Vi kallar det arbetslivstrygghet.\n\nFör att undvika att individer bollas runt mellan olika myndigheter ska trygghetssystemet skötas av en och samma myndighet. Individens ansvar är att ta arbete utifrån sina förutsättningar.\n\nSom steg på vägen mot arbetslivstrygghet vill vi reparera rådande system.\n\nDet finns många problem med dagens sjukförsäkring. Människor faller fortfarande mellan stolarna och blir utan ersättning trots att de kan vara för sjuka för att jobba, enligt både de själva, läkare och Arbetsförmedlingen. Miljöpartiet anser att det här är helt orimligt.\n\nMänniskor som är sjuka måste få ersättning, stödet ska vara individanpassat och Försäkringskassan behöver ha en mer stödjande roll än i dag. De hårda tidsgränser som finns i försäkringen idag vill vi ersätta med kontinuerliga avstämningar av att individen får rätt insatser för rehabilitering och stöd.\n\nDen som tvingas oroa sig för att kunna bo kvar i sitt hus kan inte samtidigt fokusera på att söka nytt jobb eller bli frisk. Miljöpartiet vill att arbetslöshetsförsäkringen ska garantera en grundläggande ekonomisk trygghet samtidigt som den underlättar omställningen till en ny sysselsättning.\n\nArbetslöshetsförsäkringen måste bli enklare att förutse. Den ska omfatta fler typer av situationer i arbetslivet och ha bättre ekonomiska villkor.\n\nUnder coronapandemin höjde regeringen grundnivån i arbetslöshetsförsäkringen. Väntetiden för att få ersättning kortades. Karensavdraget vid första sjukdagen togs bort  och det krävdes inte läkarintyg vid sjukdom de första 14 dagarna. Dessa förändringar i sjuk- och arbetslöshetsförsäkringarna vill vi ska bestå.\n\nVi tycker att det är bra att den sociala pelaren finns och kan ge draghjälp för förbättrade sociala och arbetsrättsliga villkor i de olika medlemsländerna.\n\nVi vill se förbättrade anställningsvillkor och social trygghet för gig-arbetare och andra grupper som faller utanför etablerade nationella system.\n\nVi anser att samordningen av de sociala trygghetssystemen måste garantera att de sociala rättigheterna följer medborgarna inom EU.\n\nVi vill införa alternativa välfärdsmått i EUs långtidsbudget. De ska synliggöra kostnader och vinster för miljö, livskvalitet och välfärd.\n\nArbetslivstrygghet (Riksdagsmotion)Debattartikel SvDDebattartikel ArbetetEn socialförsäkring med människan i centrum (Riksdagsmotion)"
  },
  {
    "url": "https://www.mp.se/politik/barn-och-barnratt/",
    "content": "Barn har egna rättigheter, det ska märkas.\n\nBarns rättigheter i samhället måste lyftas och stärkas. Ett samhälle som är utformat ur ett barnperspektiv är ett bra samhälle. Att barnkonventionen nu gäller som lag gör stor skillnad, men mer behöver hända. För Miljöpartiet är barnrättsfrågorna helt centrala.\n\nMiljöpartiet vill\n\nAtt barnkonventionen ska få verkligt genomslag inom alla områden.\n\nAtt även  yngre barn ska få  rätt att få insatser från socialtjänsten, utan föräldrars medgivande.\n\nAtt barn ska få eget ombud vid alla rättsliga tvister mellan föräldrar.\n\nAtt rösträttsåldern ska sänkas till 16 år.\n\nAtt barn på flykt ska få permanent uppehållstillstånd.\n\nInföra en klagorätt för barn och att barn ska kunna få stöd av oberoende barnombud.\n\nTillsätta en stark oberoende kommission som tar sig an barnfattigdomen, och som består av forskare och experter från myndigheter, kommuner och civilsamhälle. Även barn ska ha en stark röst i kommissionen.\n\nInflationssäkra bidrag och sociala stöd (som barnbidraget, bostadsbidraget och underhållsstödet).\n\nBibehålla den höjda nivån  av bostadsbidraget för barnfamiljer och stöd  organisationer som möter familjer som har det svårt.\n\nAtt FN:s barnkonvention genomförs i hela EU och att samtliga EU-länder inför ett förbud mot att slå barn.\n\nMiljöpartiet drev länge på för att barnkonventionen skulle bli svensk lag. Det är den nu, och det är tydligt att barns rätt och diskussionen om barns rätt därmed har stärkts. Det återstår dock mycket innan barns rättigheter och barnperspektivet på allvar slår igenom i all lagstiftning. Barns rättigheter i asylprocessen  är ett sådant område. Situationen för barn i socioekonomisk utsatthet, barn som utsätts för våld och barn med funktionsnedsättningar är andra områden där vi har mycket kvar att göra.\n\nNär Miljöpartiet ingick i regeringen drev vi på för att barn ska få insatser från socialtjänsten även om föräldrarna inte vill det. Nyligen har en lag gått igenom som gör det möjligt från 12 år, tidigare var det 15 som gällde. Vi  tycker att det måste vara möjligt för barn, även i yngre åldrar, att få insatser från socialtjänsten, även om föräldrarna inte vill det. Det kan t ex handla om att få delta i en grupp med andra barn till föräldrar med missbruksproblem, få en kontaktperson för att man är i behov av det. Vi anser också att barn och unga ska erbjudas möjligheten att ha med sig ett eget oberoende ombud i kontakt med socialtjänsten.\n\nNär föräldrar strider om umgänge, boende och vårdnad kommer nästan alltid barnen i kläm. Vi anser att barn därför behöver få rätt till ett eget ombud. Ett sådant ombud ska se till att barnets intressen tas tillvara. Vi ser också att barnets biträde endast ska företräda barnet och se till barnets behov och t.ex. inte medla mellan föräldrarna.\n\nEn viktig del av demokratin är att kunna påverka. Dagens unga är en av de mest politiskt aktiva generationerna någonsin. Samtidigt känner sig varannan ung person inte inkluderad i samhället. Det vill vi ändra på. Miljöpartiet vill därför sänka rösträttsåldern till 16 år i val till kommun, region, riksdag och EU. I ett första steg vill vi testa systemet på kommunal nivå.\n\nDet finns ett tilläggsprotokoll till barnkonventionen som handlar om att det måste finnas ett individuellt klagomålsförfarande för barn. Det skulle göra det möjligt för barn som upplever att deras rättigheter har kränkts att klaga till FN:s barnrättskommitté. Sverige har ännu inte ratificerat protokollet. Vi vill att det ska ske. Förutom Barnombudsmannen, vill vi även att det ska finnas lokala och regionala barnombudsmän som bevakar barns intressen. För att säkerställa att barns rättigheter respekteras krävs en ständig uppföljning och bevakning av rättighetsfrågorna.\n\nTusentals barn lever i ekonomisk utsatthet i Sverige. Det får stora konsekvenser både idag och imorgon. Barnen får ofta sämre betyg, blir mindre delaktiga i samhället och lever oftare i osäkra och otrygga hem. Vissa av barnen går till och med hungriga, särskilt under helger och lov.  Vi vill se en stark oberoende kommission som tar sig an barnfattigdomen, och som består av forskare och experter från myndigheter, kommuner och civilsamhälle. Även barn ska ha en stark röst i kommissionen.\n\nVi prioriterar alla barns förutsättningar till ett bra liv och vill därför att barns rättigheter ska främjas och skyddas i den politik som tas fram inom EU. Vi vill stärka samarbetet inom ramen för den europeiska barnstrategin och se till att FN:s barnkonvention genomförs i hela EU och att samtliga EU-länder inför ett förbud mot att slå barn.\n\nUngdomar och unga vuxnas deltagande och engagemang i demokratin och organisationer är avgörande för Sveriges och EU:s framtid. Vi vill därför stärka EU:s\n\nungdomsstrategi och se en bättre efterlevnad av EU:s ungdomsgaranti som innebär att alla under 30 ska erbjudas jobb, praktik eller utbildning senast fyra månader efter att de blivit arbetslösa eller gått klart en utbildning.\n\nFörvar av barn måste förbjudas. Inget barn ska sättas i ett låst boende utan möjlighet att lämna detta. Förvar utgör aldrig barnets bästa. Barn bör undantas från undersökningar (screening-förfarandet) vid EU:s yttre gräns, som i praktiken kommer att leda till massförvar av asylsökande."
  },
  {
    "url": "https://www.mp.se/politik/social-rattvisa/",
    "content": "Social rättvisa\n\nProgram för social rättvisa\n\nBeslutad av Miljöpartiet de grönas digitala kongress 2021-10-17\n\nInledning\n\nDet gröna samhällsbygget utgår från visionen om ett solidariskt samhälle som lever inom naturens ramar. I ett rikt välfärdsland som Sverige har vi inte bara fantastiska förutsättningar att gå före i den gröna omställningen, vi har också alla förutsättningar att samtidigt åstadkomma ett mer rättvist och jämlikt samhälle som gynnar oss alla. Utgångspunkten är vår gröna solidaritet.\n\nDen gröna solidariteten sträcker sig långt utanför landets gränser. Miljöpartiet står upp för mänskliga rättigheter, jämställdhet, barns rättigheter, fredsbyggande och fattigdomsbekämpning världen över. Med det här programmet vill vi tydliggöra vad den gröna solidariteten innebär för oss här i Sverige.\n\nVi vill se ett Sverige som håller ihop. Ett jämlikt samhälle är ett samhälle som är bra för alla. Under lång tid har dock klyftorna i Sverige ökat. Det har blivit alltmer lönsamt att vara rik och allt svårare att vara fattig. Sammanhållningen och tilliten i samhället sviktar. Mer än någonsin behöver Sverige en grön politik för social rättvisa.\n\nMed social rättvisa menar vi ekonomisk jämlikhet, jämställdhet, social trygghet och jämlika livschanser. Detta program avser inte att redovisa all Miljöpartiets politik inom berörda områden, utan syftar till att lyfta fram våra gröna svar på hur vi ser att den sociala rättvisan i Sverige måste stärkas.\n\nDen gröna politiken utgår från att människor kan och vill ta ansvar för sig själva och för varandra. Samtidigt är det vår gemensamma grundtrygghet och en välfungerande välfärd som ger förutsättningar för individuell frihet, livskvalitet och kreativitet.\n\nVi behöver ett skattesystem som verkar för att utjämna de ekonomiska klyftorna och som säkrar en långsiktig finansiering av välfärden. Våra trygghetssystem ska omfatta alla och måste fungera som bäst när de behövs som mest. Segregationen i samhället måste brytas och vi behöver en skolpolitik som sätter barnens lärande framför ekonomiska intressen. Vi behöver en mer inkluderande arbetsmarknad som möjliggör för fler att bidra efter sin förmåga och som inte sliter ut människor i förtid. I det gröna samhällsbygget ser vi till att rätten till en bostad inte bara är en rättighet i teorin utan också i verkligheten.\n\nEtt samhälle som ger upp om att vara bra för alla kommer snart inte vara bra för någon. Ska vi klara av att ta oss an de stora utmaningar vi står inför måste vi kunna känna oss trygga i våra egna liv och känna kraften i den gemenskap som ett grönt, solidariskt samhällsbygge innebär. Social rättvisa är en självklar del av det gröna samhällsbygget."
  },
  {
    "url": "https://www.mp.se/politik/bosta%cc%88der-fo%cc%88r-hela-sverige/",
    "content": "Programfördjupning: Bostäder för hela Sverige\n\nBostäder för hela Sverige\n\nNär Sverige växer ska det vara möjligt att bo och utvecklas i hela landet."
  },
  {
    "url": "https://www.mp.se/politik/bostader/",
    "content": "Bygg fler klimatsmarta bostäder\n\nAlla behöver någonstans att bo. Vi vill bygga fler klimatsmarta bostäder och se till att alla har råd med en bostad.\n\nMiljöpartiet vill\n\nInföra ett statligt investeringsstöd för fler hyresrätter och studentbostäder.\n\nUtrota hemlösheten i Sverige genom en nationell bostadsstiftelse.\n\nBygga fler byggnader i trä.\n\nSänka utsläppen genom högre hållbarhetskrav på byggsektorn.\n\nBygga bort segregationen för ökad trygghet i samhället.\n\nGöra fler områden attraktiva med utbyggd kollektivtrafik.\n\nInföra förtur i bostadskön för utsatta kvinnor och barnfamiljer.\n\nSkapa mer trygghet för hyresgäster genom att reglera hyresvärdarnas krav.\n\nDet byggs mer idag än vad det gjort på länge, men fortfarande råder det bostadsbrist på många håll i Sverige. Miljöpartiet jobbar för att alla ska ha rätt till, och ha råd med, en bostad.\n\nHemlöshet ska bekämpas oavsett orsak – alla människor har rätt till tak över huvudet. Bostadsbyggandet har i princip stannat runt 2023. Vi vill råda bot på den stora bostadsbristen genom att införa ett statligt investeringsstöd för de boenden där det råder störst brist, det vill säga hyresrätter och studentboenden. Miljöpartiet jobbar för att alla ska ha rätt till, och ha råd med, en trygg bostad.\n\nHemlöshet ska bekämpas oavsett orsak – alla människor har rätt till tak över huvudet. Vi vill införa en nationell bostadsstiftelse för hemlösa, enligt finsk modell. Vi vill även utöka verktyget Bostad Först så fler kommuner kan råda bot på den akuta hemlösheten. Hemlösheten ökar i välfärdslandet Sverige. Den trenden vill vi omedelbart vända på.\n\nTrähus är mer klimatsmarta än betonghus. Vi vill därför bygga mer i trä då det binder koldioxid medan tillverkning av betong skapar höga utsläpp. Genom hållbart, hyggesfritt skogsbruk skapar vi också fler arbetstillfällen utanför våra stora städer. Det som byggs ska hålla hög kvalitet. Vi vill att fler hus byggs för att enkelt kunna byggas om, det är bra för både människor och miljö.\n\nIdag står byggsektorn för nästan en femtedel av Sveriges totala växthusgasutsläpp. Vi vill att byggsektorn snabbt ska ställa om genom högre krav på miljöpåverkan och energianvändning på nybyggnation såväl som på renoveringar.\n\nSamhället mår inte bra av segregerade bostadsområden. Det skapar klyftor, osynliga murar och otrygghet, vilket skapar förutsättningar för ökad kriminalitet. Vi vill bygga bort segregationen för ett mer integrerat samhälle. Bygg fler hyresrätter i villaområden och fler bostadsrätter och småhus i områden där de flesta bor i hyresrätt idag.\n\nOmråden med bra kollektivtrafik blir mer attraktiva att både bygga och bo i. Därför är Miljöpartiets storsatsningar på att bygga ut busslinjer och spårväg och bussar en viktig del av vår bostadspolitik.\n\nDet finns en osäkerhet om förtursreglerna i de kommunala bostadsköerna i Sverige idag. Vi anser att vid akuta situationer, som våld i nära relationer, är förtur i bostadskön befogat. Turordning efter kötid hindrar inte att vissa lägenheter reserveras för särskilt utsatta grupper. En permanent och trygg lösning blir ännu mer brådskande när barn är utsatta. Vi vill därför införa förtur i bostadskön för de mest utsatta.\n\nHyresgäster behöver ha en betalningsförmåga i paritet med bostaden de söker, men många hyresvärdar ställer orimliga krav idag. Om kraven regleras i hyreslagen kommer fler att kunna hitta ett boende de är i behov av."
  },
  {
    "url": "https://www.mp.se/politik/bilar-och-bransle/",
    "content": "Lättare att välja bilfritt, elbil och förnybart bränsle\n\nBeroende av bil ska inte behöva innebära beroende av bensin och diesel. Vi vill att bilar ska köra på förnybara bränslen och el – och att fler ska ha möjlighet att välja bort bilen.\n\nBilarna står för en stor del av klimatutsläppen. Det vill vi ändra på.\n\nMiljöpartiet vill\n\nGöra det lättare att leva utan bil.\n\nAtt alla barn ska få växa upp med ren luft, även i våra städer.\n\nInvestera i laddstationer i hela landet — vägfordon ska kunna köra på el i hela Sverige.\n\nInföra ett leasingstöd för elbilar riktat mot landsbygdsbilister upp till medianlönen.\n\nInföra en skrotningspremie för att göra gamla bilar klimatsmarta.\n\nSkärpa bonus-malus så fler har råd med elbil.\n\nUtöka klimatpremierna så fler företag har råd med utsläppsfria fordon och arbetsmaskiner.\n\nInför konverteringspremie så fler gamla bilar kan köras med el och biogas.\n\nSänk momsen på bilpooler så fler kan dela bil.\n\nInför en vägslitageavgift för tung vägtrafik.\n\nAtt sista droppen fossilt bränsle till vägtrafiken ska säljas 2030.\n\nI städerna vill vi minska antalet bilar – både för klimatet och hälsan. Vi vill göra mer plats för kollektivtrafik, cykelbanor och grönska. Fler länder och städer inom EU ska kunna ha lika bra cykelstäder som i till exempel Danmark och Nederländerna.\n\nBarns rätt att andas frisk luft väger tyngre än att alla bilar ska få köra på alla våra gator. I Europa dör över en halv miljon människor varje år av dålig luft från trafik och avgaser. Vi vill satsa på hållbar stadsplanering och kollektivtrafik, och fasa ut användningen av fossila bränslen för att fler ska kunna andas ren luft. Vi vill se fler miljözoner med förbud mot fossilbilar och en kommunaliserad trängselskatt så fler kommuner kan få renare luft och sänkta växthusgasutsläpp.\n\nTack vare Miljöpartiet har det blivit lättare att ladda hemma och fler laddstolpar har byggts, men många fler laddplatser behövs. Laddinfrastrukturen behöver byggas ut i hela Sverige för att all vägtrafik ska kunna elektrifieras. Det ska inte få finnas några ”vita fläckar” på kartan över laddstolpar i Sverige.\n\nAlla har inte samma möjlighet att skaffa en elbil, cykla eller åka kollektivt i Sverige. Därför vill vi införa ett leasingstöd för elbilar riktat mot landsbygdsbilister på 2500 kronor i månaden. Stödet ska gå att söka för dem som tjänar upp till medianlönen i Sverige.\n\nDet är väldigt resurskrävande att byta ut varenda fossilbil i Sverige. Vi vill därför införa en skrotningspremie på 20 000 kronor per fossilbil som är 15 år eller äldre. Premien går att spendera på antingen en elbil, månadskort i kollektivtrafiken, bilpool eller elcykel.\n\nFör att snabbt ställa om Sveriges fordonsflotta kommer stöd till elbilar att behövas så länge de är dyrare än bensin- och dieselbilar. Vi vill därför återinför elbilsbonusen för bilar som kostar upp till 550 000 kronor. Bonusen blir upp till 50 000 kronor och lägre ju dyrare bilen är. Biogasbilar och andra fossilfria bilar får också stöd, medan fossilbilar med höga utsläpp blir dyrare. Laddhybrider får ingen bonus, inte heller elbilar som drar mer än 16 kWh/100 km, vilket inkluderar många el-suvar. Den som bor på landsbygden får ytterligare 10 000 kr i bonus.\n\nUtöver hushållen behöver de svenska företagen ställa om. Vi vill ge mer resurser till de klimatpremier som Energimyndigheten betalar ut för vissa elbussar, lätta ellastbilar, vissa tunga lastbilar samt miljöarbetsmaskiner. Syftet med klimatpremien är att stödja företagens omställning, främja introduktionen av vissa miljöfordon på marknaden och minska utsläppen av växthusgaser.\n\nFör att minska utsläppen från fossilbilar vill vi införa en konverteringspremie för att konvertera bilar från fossildrift till el- eller biogasdrift. På så vis kan vi värna om gamla bilars kulturvärde samtidigt som vi är resurseffektiva och sänker utsläppen av växthusgaser och hälsofarliga miljöpartiklar.\n\nEn bil i Sverige står oanvänd i 97 procent av tiden. Vi vill sänka momsen på bilpooler och andra delningstjänster för att underlätta för de som vill dela en bil i stället för att äga en egen. Om fler delar på bil får vi ett mer effektivt användande av ytor och resurser.\n\nLastbilar och stora bussar sliter ner våra vägar mer än vad lättare personbilar gör. Vi vill införa en vägslitageavgift, också kallad avståndsbaserad vägskatt eller kilometerskatt, på tung vägtrafik för att värna om vår infrastruktur, sänka utsläppen och finansiera underhåll av Sveriges järnväg.\n\nBilar ska inte släppa ut några växthusgaser. Vi vill att den sista droppen fossilt bränsle till vägtrafiken säljs år 2030 i Sverige och att EU ska ha samma målsättning."
  },
  {
    "url": "https://www.mp.se/politik/bistand/",
    "content": "Sverige ska stå upp för fred, demokrati och global rättvisa\n\nSveriges bistånd ska vara hållbart och skapa förutsättningar för fattiga människor att leva bättre liv. Vi ska gå före för att möta klimatutmaningen, utrota fattigdom och driva på för fred och stabilitet i världen.\n\nMiljöpartiet vill\n\nÅterinföra en biståndsram på minst en procent av BNI.\n\nAnvända biståndet till att påskynda utfasningen av fossil energi och möjliggöra att investeringar i förnybart också når de allra fattigaste.\n\nFortsätta driva en feministisk utvecklings- och utrikespolitik som sätter fokus på kvinnors rättigheter, politiskt deltagande, ekonomisk egenmakt, inflytande över fredsarbete, frihet från våld samt rätten till reproduktiv hälsa.\n\nAtt Sverige ska vara en ledande kraft för klimaträttvisa i den globala klimatomställningen och investera i klimat- och miljöarbete i fattiga länder.\n\nAtt Sverige ska fortsätta vara en ledande givare och partner för människor på flykt och som riskerar svält.\n\nStoppa skatteparadis och kapital- och skatteflykt från fattiga länder.\n\nMiljöpartiets grund är solidariteten med människor och planet. Genom biståndet spelar Sverige en viktig roll globalt för minskad fattigdom, respekt för de mänskliga rättigheterna, fred och en rättvis klimatomställning.\n\nJämställdhet är nyckeln till hållbar utveckling och fattigdomsbekämpning. Idag begränsas och hotas kvinnors och flickors rättigheter i stora delar av världen. I en tid av tillbakagång för kvinnors fri- och rättigheter, såväl i Europa som globalt, ska vi verka för att Sveriges och EU:s utrikes-, försvars- och säkerhetspolitik blir feministisk. Jämställdhet och jämlikhet ska integreras i alla beslut som fattas och alla strategier och handlingar som genomförs, på alla nivåer.\n\nFör att vända utvecklingen krävs modiga insatser. Med vår feministiska utrikespolitik för fred och global rättvisa satsar vi stort på klimat och bistånd som bidrar till att förbättra livet för miljoner kvinnor i utsatta länder. Flickor och kvinnor ska ha samma tillgång till hälsa, utbildning, arbete och demokratiskt deltagande i samhället som pojkar och män. Kvinnor ska ha rätt och möjlighet att bestämma över sin egen kropp. Dessutom drabbas kvinnor särskilt hårt av klimatförändringar och av konflikter.\n\nVärldens resurser är orättvist fördelade. Även klimatförändringarna drabbar orättvist, och de allra fattigaste drabbas hårdast. Därför vill Miljöpartiet öka stödet till de länder som är mest utsatta för klimatförändringar och se till att svenskt bistånd skapar förutsättningar för fattiga människor att få bättre liv.\n\nVi vill att biståndet ska göra skillnad, både nu och på lång sikt. Biståndet ska utgå från de lokala behoven på plats och vara miljö- och klimatmässigt hållbart. Utfasning av fossil energi samt ökat stöd till förnybar energi, energieffektivisering och energidistribution måste fortsatt vara centrala utgångspunkter för Sveriges utvecklingssamarbete, inte minst med de multilaterala utvecklingsbankerna.\n\nVar man än bor i världen har man rätt att få äta sig mätt, att utbilda sig och ha samma möjligheter och chanser i livet oberoende av kön, etnicitet, sexuell läggning, könsidentitet, trosuppfattning eller funktionsvariation. Vi vill göra Sverige till ett ledande land i arbetet med att genomföra de globala utvecklingsmålen i Agenda 2030.\n\nVärlden är mindre trygg nu än på flera decennier. idag ser vi att hoten mot demokratin och inskränkningar av mänskliga rättigheter ökar i en rad länder i hela världen. Sverige måste fortsätta arbeta för en fredlig och säker världsordning. Det är ett viktigt skäl till att satsa på det svenska biståndet, som är i världsklass.\n\nI takt med att klimatet förändras ökar också spänningar och konflikter som handlar om tillgång till vatten, mat och odlingsbar mark. Sverige ska förvalta det förtroende vi har för att driva på för fred och demokrati.\n\nEffektiv hunger- och fattigdomsbekämpning, stöd till demokratirörelser och till de som står upp för mänskliga rättigheter och jämställdhet är bland de viktigaste insatserna vi kan göra för att undvika nya krig, hunger- och flyktingkatastrofer.\n\nVi ska också vara en global förebild för arbetet med hbtqi-personers rättigheter. Hbtqi-personer ska kunna leva sina liv som alla andra, bli bemötta med respekt och utan diskriminering.\n\nMiljöpartiet vill att EU och medlemsländerna ska fortsätta stötta Ukraina i kampen mot Ryssland, så länge det behövs. Vi vill fortsätta stötta Ukrainas väg mot hållbar fred, ekonomisk återhämtning och återuppbyggnad, demokrati och rättvisa.\n\nUkraina måste vinna kriget mot Ryssland. Det är bra att Sverige, tillsammans med övriga EU, inte vacklar i sitt stöd. Men det kan inte ske på bekostnad av utvecklingsarbetet i resten av världen.\n\nIstället för att minska resurserna och prioritera om biståndsmedel från andra platser till Ukraina bör man öka sina ansträngningar. Sveriges roll är inte mindre viktig i Afrika och Sydamerika för att den blivit viktigare i Östra Europa – tvärtom!\n\nDe humanitära behoven i världen ökar. Aldrig förr har så många människor varit på flykt som idag. Vi vill att Sverige ska vara ett humanitärt föredöme och aktivt bidra till att rädda liv och lindra nöd.\n\nBiståndet ska gå till utsatta människor som lever i fattigdom. Det ska aldrig finansiera militära insatser. Andelen av biståndet som går till kostnader för att ta emot flyktingar i Sverige ska minimeras.\n\nEnligt Global Financial Integrity (GFI) är utflödet av pengar i form av kapitalflykt från utvecklingsländerna flera gånger större än inflödet av biståndsmedel till samma länder.\n\nEtt fungerande skattesystem där både företag och människor gör rätt för sig är nödvändigt för att kunna bekämpa fattigdomen. Vi vill att det ska bli lättare att följa upp och jämföra olika länders sätt att redovisa skatter och göra det svårare att fuska. Vi vill att svenskt bistånd fortsätter att stärka fattiga länders förmåga att ta upp skatt."
  },
  {
    "url": "https://www.mp.se/politik/civilt-forsvar-och-krisberedskap/",
    "content": "Stärk samhällets motståndskraft\n\nI en tid och i ett samhälle som i allt större utsträckning präglas av cyberattacker, angrepp på demokratin och yttrandefriheten, klimatförändringar och pandemier, krävs en ökad krisberedskap och fler satsningar för att stärka samhällets motståndskraft.\n\nMiljöpartiet vill\n\nStärka Sveriges cyberförsvar och psykologiska försvar.\n\nInföra en civiltjänstgöring.\n\nAvsätta mer pengar till underhållning av vatten- och avloppsnäten.\n\nStärka räddningstjänst, hälso- och sjukvård.\n\nFörhindra radikalisering och rekrytering till våldsbejakande extremism.\n\nCyberförsvar\n\nSverige utsätts regelbundet för cyberangrepp vilket riskerar att ge allvarliga störningar på stora och viktiga samhälleliga verksamheter. Sverige behöver stärka sin förmåga att både förebygga och bemöta dessa attacker.\n\nPåverkan består bland annat av att ifrågasätta demokratisk legitimitet och rättsstatens principer, att sprida extrema åsikter, rena lögner och polarisera den offentliga debatten. Spridning av desinformation på olika internetplattformar görs både av stater och av privatpersoner och organisationer för att tjäna pengar. Särskilt i krissituationer utnyttjas människors rädsla och oro.\n\nPsykologiskt försvar\n\nDet psykologiska försvaret handlar om att bygga upp samhällets motståndskraft mot desinformation och påverkanskampanjer. Myndigheten för psykologiskt försvar ska identifiera, analysera och möta otillbörlig informationspåverkan och annan vilseledande information som riktas mot Sverige eller svenska intressen.\n\nCiviltjänstgöring\n\nMiljöpartiet ser att en allmän värnplikt behövs som grund för bemanning av totalförsvaret men att deltagande i det militära försvarets verksamheter så långt som möjligt ska bygga på frivillighet. Miljöpartiet ser att vi också behöver bygga kompetens hos befolkningen att hantera utmaningar såsom skogsbränder, översvämningar, organisationsuppbyggnad vid krissituationer, vård i krissituationer och  agerande i händelse av terrorattentat. Vi förespråkar därför en civiltjänstgöring som komplement till värnplikten för att bredda rekryteringen till verksamhet i det civila försvaret. Denna ska kunna genomföras inom ramen för någon av de frivilliga försvarsorganisationernas arbete. En sådan tjänstgöring kan, utöver att stärka Sveriges krisberedskap, också utgöra en viktig del i att skapa bättre mellanmänsklig tillit inom landet och förebygga polarisering.\n\nRent hav\n\nDet finns inget som är lika avgörande för möjligheten att överleva som rent vatten. Underhållet av vatten- och avloppsnäten är eftersatt i många kommuner och reningsverken behöver bli effektivare, därför behöver stora investeringar göras under de närmaste decennierna. I samband med det behöver också nätet förstärkas så att skador kan hanteras utan längre avbrott i vattenförsörjningen. Vattentäkterna behöver skyddas mot föroreningar, fler  våtmarker behöver anläggas för att förbättra vattenreningen och hålla kvar vattnet i markerna vid torka. Fler reservvattentäkter behövs och dessa behöver göras  redo för att tas i drift med kort varsel.\n\nFör att öka självförsörjningsförmågan och kunna klara  en situation med stängda gränser är det avgörande att svenskt jordbruk kan drivas utan import av insatsvaror och att kosthållningen innehåller mer protein från växter. Ekosystemens skydd behöver förstärkas kraftigt, både hav, skog och jordbruksmark behöver ökat skydd så att inte ekosystemtjänsterna kollapsar och försörjningsförmågan urholkas.\n\nRäddningstjänst\n\nRäddningstjänsten är den viktigaste resursen för snabba insatser vid olyckor, mot bränder och översvämningar. Räddningstjänsten behöver förstärkas och rekryteringen av deltidspersonal behöver underlättas så att en god krisberedskap alltid finns i hela landet. Räddningstjänsten behöver tillgång till materiel för att bättre kunna verka vid höjd beredskap. Räddningstjänsten är ett kommunalt ansvar som ofta organiseras gemensamt av flera kommuner i särskilda kommunalförbund. Moderna och säkra kommunikationslösningar som fungerar digitalt överallt är nödvändigt i den moderna räddningstjänsten. Räddningstjänsten är central i totalförsvaret. En fungerande räddningstjänst stärker  alla andra delar av totalförsvaret.\n\nHälso- och sjukvård\n\nFör att totalförsvaret ska fungera måste hälso- och sjukvården ges rätt förutsättningar så att situationer med många skadade kan hanteras samtidigt som stora sjukdomsutbrott sker. Vi behöver en allmän förstärkning av vården och en ökad förmåga i hela vårdkedjan samordnat. En motståndskraftig vård i vardagen ger oss bättre förutsättningar för krisberedskap vid allvarliga händelser.\n\nI alla typer av kriser är tillgången till rätt personal på rätt plats avgörande. Personalen är vårdens viktigaste resurs och tillgång till utbildad personal är en stor utmaning. Vårdpersonal ska ha bättre förutsättningar så att yrket blir attraktivt att söka sig till och hållbart att arbeta inom. Sjukvården ska ha bättre scheman, bättre arbetsvillkor och  högre löner."
  },
  {
    "url": "https://www.mp.se/politik/forsvars-och-sakerhetspolitiskt-program/",
    "content": "Försvars- och säkerhetspolitiskt program\n\nEn föränderlig omvärld\n\nVärlden är i ett läge som kräver en mycket snabb, grön samhällsomställning samtidigt som effekterna av miljöförstöring och klimatförändringar kommer att få allt större konsekvenser för allt fler under lång tid framöver. Samtidigt måste Sverige kunna möta ett säkerhetspolitiskt läge där gränsen mellan krig och fred inte är lika tydlig som tidigare. Det kräver ett väl fungerande totalförsvar där det civila och militära försvaret arbetar gemensamt i händelse av höjd beredskap och kris."
  },
  {
    "url": "https://www.mp.se/politik/fred-och-forsvar/",
    "content": "Ett starkt försvar och ett starkt fredsarbete\n\nSverige behöver en försvarspolitik som skyddar oss mot många olika hot och risker. Diplomati och dialog ska alltid utgöra vår första försvarslinje. Samtidigt som vi bygger upp vår försvarsförmåga måste vi fortsätta satsa på fredsfrämjande insatser i världen.\n\nMiljöpartiet vill\n\nAtt Sverige ska stärka sin försvarsförmåga och ha en modern försvars- och säkerhetspolitik som förhåller sig till komplexiteten i hur olika hot är sammanlänkade (som cyberhot, terrorism, naturkatastrofer och beroende av olja, gas och uran).\n\nStå upp för att internationella lagar och regler efterföljs i konflikter.\n\nStärka det civila försvaret och krisberedskapen för att kunna möta hot som klimatförändringar, naturkatastrofer, cyberattacker och våldsbejakande extremism.\n\nStärka Sveriges roll i konfliktförebyggande och fredsfrämjande arbete.\n\nAtt Sverige antar lagstiftning som förbjuder införsel av kärnvapen i Sverige både i freds- och krigstid.ratificera konventionen om kärnvapenförbud och arbeta för ett totalförbud mot  att använda autonoma vapensystem.\n\nRysslands folkrättsvidriga invasion av Ukraina har satt den europeiska säkerhetsordningen ur spel och orsakat ett drastiskt  försämrat säkerhetspolitiskt läge. Detta har konsekvenser för Europa och för Sverige. Miljöpartiet vill att Sverige ska stärka sin försvarsförmåga och fortsätta vara en stark röst för demokrati, fred och mänskliga rättigheter.\n\nMiljöpartiet vill att försvaret ska kunna möta olika typer av hot, Sverige som land behöver bli mer motståndskraftigt. Naturkatastrofer, miljöförstöring, teknologiska katastrofer som härdsmältor och cyberattacker är exempel på sådana hot. För att stärka vår motståndskraft vill Miljöpartiet prioritera det civila försvaret, som länge fått stå tillbaka för det militära.\n\nMiljöpartiet har sedan flera år stått bakom en snabbare och mer omfattande uppbyggnad av totalförsvaret – såväl det militära som det civila försvaret. Vi står bakom överenskommelsen från våren 2022 om att 2 procent av BNP ska avsättas till det militära försvaret så snart som det är möjligt. Vi står också bakom samtliga stödpaket till Ukraina.\n\nMed det sagt är syftet med vårt försvar att bevara freden. Försvaret ska vara krigsavhållande och fredsbevarande. Därför behöver vi ha ett starkt totalförsvar. Genom att vi ökar vår beredskap, både civilt och militärt, kan vi minska risken för att det blir krig.\n\nMiljöpartiet verkar inte för ett utträde ur Nato, däremot kommer vi att fortsätta arbeta mot kärnvapen. Sverige ska vara en kärnvapenfri nation, med god lagstiftning som skapar förutsebarhet och säkrar detta över tid.  Vi vill bland annat att Sverige antar lagstiftning som förbjuder införsel av kärnvapen i Sverige både i freds- och krigstid.\n\nFredliga samarbeten mellan länder är ett bra sätt att förebygga konflikter. Därför stöttar vi organisationer som FN och EU, som för länder närmare varandra.\n\nMiljöpartiet vill att Sverige agerar i solidaritet med världens utsatta och krigsdrabbade människor. Demokratibistånd, satsningar på diplomati och kamp mot klimatförändringar är viktigt säkerhetsarbete som fortsatt måste prioriteras.\n\nDet är viktigt att stå upp för de internationella lagar som förhindrar att stora stater utnyttjar de som är svagare. Alla stridande parter i världen är skyldiga att respektera den internationella humanitära rätten. Alltid. Den är inte öppen för diskussion. Vi kommer fortsätta verka för att misstänka folkrättsbrott ska utredas.\n\nEU skapades som ett fredsprojekt, och det ska unionen fortsätta vara. Samtidigt ska EU vara en solidarisk aktör som stöttar länder vars demokrati och självständighet hotas av främmande, auktoritär makt.\n\nDet försvars- och säkerhetspolitiska samarbetet i EU ska vara trovärdigt och pålitligt. Att öka de försvarspolitiska utgifterna i unionen har inget egenvärde, om inte samarbetet också säkerställer att EU:s medlemsländer kan spendera mindre på exempelvis försvarsmateriel var för sig, och samtidigt uppnå bättre resultat.\n\nI nuläget behöver EU:s medlemsländer stärka sin försvarskapacitet på grund av det säkerhetspolitiska läget och detta bör EU bidra till. Samtidigt är det viktigt att\n\nEU verkar för att minska de säkerhetspolitiska spänningarna i världen, så att vi i framtiden kan leva i en fredlig samexistens som bygger på tillit och samarbete, istället för vapenmakt.\n\nRysslands anfallskrig mot Ukraina är ett fruktansvärt brott mot folkrätten och de mänskliga rättigheterna. De som bär ansvaret för dessa brott måste ställas till svars. Alla brott mot internationell rätt, internationell humanitär rätt och internationell lag om mänskliga rättigheter i och i samband med kriget i Ukraina måste utredas.\n\nEU och Nato är organisationer som skiljer sig åt avsevärt i natur och beslutsfattande. Till följd av Rysslands anfallskrig har samarbetet mellan organisationerna fördjupats. EU och Nato ska inte konkurrera om kollektivt försvar. Organisationerna kompletterar varandra och bör verka för att reducera onödiga kostnader för medlemsländerna och effektivisera samarbetet genom mer standardisering av försvarsmateriel, och högre interoperabilitet. EU och Nato bör också fördjupa samverkan kring hybrida utmaningar som klimat, cyber, och annan teknisk utveckling."
  },
  {
    "url": "https://www.mp.se/politik/ett-sverige-som-ligger-steget-fore-i-krisen-hela-listan/",
    "content": "Ett Sverige som ligger steget före i krisen – hela listan\n\nI budgeten för 2021 har Miljöpartiet fått igenom stora investeringar för att öka Sveriges samhällsberedskap, exempelvis inom hälso- och sjukvård, livsmedel och dricksvattenförsörjning.\n\nCivilt försvar och beredskapslager\n\nÖkad motståndskraft inom områdena hälso- och sjukvård, livsmedel och dricksvattenförsörjning, transporter, ordning och säkerhet, finansiell beredskap, energiförsörjning samt elektroniska kommunikationer och post behöver vidareutvecklas och stärkas. Även investeringar för att stärka arbetet med säkerhetsskydd och cybersäkerhet ingår i satsningen.\n\n1 miljard kronor 2021 och totalt 4,2 miljarder kr till 2025.\n\nInhemsk växtförädling\n\nFrämja inhemsk växtförädling genom ökning av anslaget till kompetenscentret för växtförädling.\n\nMR-institut\n\nI tider när de mänskliga rättigheter allt oftare ifrågasätts är det viktigare än någonsin att det finns strukturer som främjar och skyddar de mänskliga rättigheterna. Sverige ska få ett nationellt institut för bevakande av mänskliga rättigheter.\n\nRiskskatt\n\nEn riskskatt ska betalas av kreditinstitut med skulder överstigande 150 miljarder kronor för att täcka kostnaderna för kriser i det finansiella systemet."
  },
  {
    "url": "https://www.mp.se/politik/covid-19/",
    "content": "Covid-19\n\nPandemin som slog till i världen och så även i Sverige har haft dramatiska effekter. Många människor har blivit sjuka, en del har avlidit och särskilt sårbara grupper däribland äldre har drabbats mer än andra. De inskränkningar vi som samhället har behövt göra har varit stora.  Nu gäller det att dra lärdomar av allt det som har gjorts, hur människor och verksamheter har drabbats, och hur vi kan rusta oss bättre framöver.\n\nMiljöpartiet vill\n\nSjukvården och äldreomsorgen samlade kapacitet behöver förstärkas, långsiktigt och permanent.\n\nAlla ska ha tillgång till vaccinationer och begriplig information.\n\nFri- och rättigheter ska värnas –  inskränkningar ska inte ske längre än absolut nödvändigt.\n\nViktigt är att göra satsningar på skola, kultur och idrott under pandemier.\n\nSolidariteten ska vara stark mellan länder i världen både före, under och efter kriser.\n\nEn fungerande sjukvård – samhällets viktigaste uppgift\n\nAtt få vård när man är sjuk och behöver det, viktigare uppgifter för ett samhälle finns knappast. Hela vården har haft stora utmaningar under pandemin, i synnerhet i början när många var ovaccinerade och trycket på intensivvården var extremt högt. Pandemin har satt fingret på hur sårbarheten ser ut, både i sjukvården men också inom äldreomsorgen. Brister som länge varit kända har visat sig och faktiskt också bidragit till att många människor blivit smittade i onödan.\n\nMiljöpartiet anser att den samlade kapaciteten i både vård och omsorg måste öka och arbetsvillkoren behöver förbättras. Administrativt tryck behöver minska. Det finns folkhälsoeffekter av pandemin som vi också anser att samhället behöver jobba vidare med. Att pandemin har förstärkt ojämlikheten i hälsa är ett misslyckande och kräver att bra insatser nu görs.\n\nDe viktiga vaccinationerna\n\nMiljöpartiet anser att det är viktigt att följa de råd som Folkhälsomyndigheten ger, de har en samlad expertkunskap. Att vaccinera sig mot Covid är väldigt viktigt för att minska risken att bli allvarligt sjuk, och har även betydelse för att minska smittspridning. Därför är det viktigt både för individer, samhället och sjukvården. När fler vaccinerar sig, minskar trycket på sjukvårdens intensivvårdsavdelningar med allvarligt sjuka. Det är viktigt med ett uppsökande arbete för att fler människor enkelt ska kunna vaccinera sig  och får de doser de behöver. I dagsläget nås en del inte  pga språk, eller för att de inte riktigt vet vart man ska vända sig eller att man behöver. Tyvärr finns det också mycket desinformation som sprids vilket är ett stort problem.\n\nVaccinationspassen har fyllt en viktig funktion och gjort att vissa verksamheter har kunnat vara öppna som annars inte hade kunnat vara det när smittan var hög.\n\nRestriktioner – inte längre än nödvändigt\n\nAtt ha tillgång till bra och lättfattlig information gör att människor vet hur de kan agera för att minska risken för sig själva och andra. Vi tycker det är en bra utgångspunkt att människor kan ta eget ansvar.  Att vi fick en tillfällig pandemilag var viktigt för att kunna göra det möjligt med restriktioner för att förhindra smittspridning. Viktigt är att den har varit tillfällig och kort och kunde  förlängas bara om det fanns behov.\n\nDe inskränkningar som görs måste vara begripliga, inte större än nödvändigt och även rättvisa.\n\nSolidaritet med människor i andra länder\n\nSom människor på denna jord är vi beroende av varandra. Det är tydligt inte minst i klimatfrågan. Om vi inte lyckas minska klimatförädringarna och skydda den biologiska mångfalden kommer vi stå inför många nya och allvarliga problem. Risken för nya sjukdomar kan öka. Även djurhållningen i världen inverkar – under vilka villkor djuren lever och hur de har det, liksom tillgången till antibiotika och att vi inte överanvänder den.\n\nVirus vid pandemier ser inga nationsgränser, och om ett land drabbas hårt är risken stor att andra länder också gör det. För att få stopp på en pandemi behöver det ske överallt.\n\nMiljöpartiet anser att Sverige bör vara solidariskt i sin hållning till andra länder i världen och världens folk. Därför är det t ex viktigt att bistå med vaccin till länder som inte själva har råd.\n\nFördjupning/vidare information ang Covid:\n\nRiksdagsanförande av Margareta Fransson, ansvarig för hälso och sjukvårdsfrågor i samband med förlängning av Covil-19- lagen och lagen om tillfälliga smittskyddsåtgärder på serveringsställen, 19 januari 2022.\n\nBetänkande kopplade till ovan nämnd debatt.\n\nFolkhälsomyndighetens hemsida\n\nCoronakommissionens hemsida"
  },
  {
    "url": "https://www.mp.se/politik/tandvard/",
    "content": "Alla ska ha råd att gå till tandläkaren\n\nTänderna är en viktig del av vår kropp. Men i dagsläget är det många som inte har råd att gå till tandläkaren. Vi vill ändra på dagens system så att det ska bli självklart för alla att kunna gå till tandläkaren när man har behov. Det gör det också lättare att förebygga större problem med tänderna i framtiden.\n\nMiljöpartiet vill:\n\nAtt tandvården ska jämställas med övrig hälso- och sjukvård.\n\nAtt tandvården ska  ingå i samma högkostnadsskydd som annan vård.\n\nFörbättra tandvården för särskilt utsatta grupper.\n\nLäs mer\n\nRiksdagsmotion, hälso och sjukvård\n\nProgram för social rättvisa\n\nTänderna är en del av vår kropp. Att en  infektion i munnen kan skapa hälsoproblem för kroppen i övrigt är det inte många som tänker på. Vi vill ha ett system där det ska vara självklart för alla att tänderna är en del av vår kropp. Där tandvård jämställs med annan vård.\n\nNär du går till hälso- och sjukvården finns det en gräns för hur mycket du behöver betala för vård under ett år. Det är ett skydd mot för höga kostnader, för att alla ska ha råd att söka vård om och när de behöver.  I tandvården finns också ekonomiskt stöd och högkostnadsskydd, men de är mycket svårare att förstå sig på och kostnadsnivån är mycket högre. Miljöpartiet vill att tandvård ska ingå i samma högkostnadsskydd som för hälso- och sjukvård.\n\nÄldre och sjuka som inte kan se om sitt behov av tandvård själva ska få hjälp med det. Så ska det också vara i dag, men det fungerar inte tillräckligt bra. Vi vill att det ska finnas uppsökande verksamhet även för andra grupper, tex personer med missbruksproblem och hemlösa som kan ha extra svårt att komma till tandläkaren. Papperslösa har rätt att få tandvård som inte kan anstå, men vet inte alltid om att de har en sådan rätt.\n\nAtt barn tidigt får besöka tandläkaren är väldigt viktigt. Om ett barn tidigt förstår hur en  ska sköta sina tänder minskar problem i  framtiden. Tandvården kan också fånga upp behov av stöd om de upptäcker att föräldrarna inte hjälpt barnen alls med sin tandhälsa och om det finns oro för hur barnen har det i övrigt.\n\nMiljöpartiet drev igenom en migrationspolitisk överenskommelse med dåvarande regeringen att gömda och papperslösa barn ska ha samma rätt som andra barn till tandvård. Det var en viktig förändring som började gälla 2013. Det har betytt mycket för många, och är helt i linje med barnkonventionen som senare blivit svensk lag, vilket Miljöpartiet arbetade hårt för. Att alla barn har lika rättigheter är mycket viktigt för Miljöpartiet och något vi driver på för inom alla politikområden.\n\nInför alternativa välfärdsmått i EU:s långtidsbudget där också mått för miljö, välfärd och livskvalitet ingår.\n\nAtt EU  måste agera kraftfullt och visa globalt ledarskap genom att begränsa antibiotikaanvändningen till en låg och ansvarsfull nivå."
  },
  {
    "url": "https://www.mp.se/politik/satsningar-samhallets-mest-utsatta-hela-listan/",
    "content": "Satsningar för samhällets mest utsatta – hela listan\n\nI budgeten för 2021 har Miljöpartiet fått igenom viktiga satsningar för vården, äldreomsorgen, pensionärer och ensamstående föräldrar.\n\nVi gör även viktiga insatser i arbetet mot barnfattigdom och för alla ungas psykiska hälsa.\n\nStärk välfärden\n\n20 miljarder till äldreomsorgen, vården och för att höja statsbidragen till kommuner och regioner.\n\nÅterhämtningsbonus för anställda inom vård och omsorg\n\nVård- och omsorgspersonalen har dragit ett tungt lass under pandemin. Nu satsar vi att förbättra arbetsmiljön. Det kan bland annat ske genom nya arbetstidsmodeller och arbetstidsförkortning.\n\nMiljöskatteåterbäring\n\nHöjda miljöskatter växlas mot sänkt skatt för alla, med störst förbättringar för de med lägst inkomster.\n\nDen förstärkta A-kassan förlängs\n\nDet höjda golvet i a-kassan blir kvar i två år. Dessutom har vi sänkt arbetsvillkoret så att fler kan få A-kassa om de blir av med jobbet.\n\nUnderhållsstödet höjs för ensamstående föräldrar\n\nVi bekämpar barnfattigdomen och ökar både jämställdheten och jämlikheten.\n\nVi tillför medel till bostadsbidrag\n\nPengar tillförs för att de som har rätt till förhöjt bostadsbidrag ska få det.\n\nSociala insatser i socioekonomiskt utsatta områden\n\nExempelvis för att öka tillgänglighet för socialtjänst och samverkan mellan skola, socialtjänst och polis.\n\nMiljarder till kommuner och regioner för stärkt välfärd\n\nDet generella statsbidraget till kommuner och regioner för exempelvis välfärd och kollektivtrafik ökas med 10 miljarder kr för 2021.\n\nKommundelegation och stöd till kommuner med stort flyktingmottagande\n\nEn delegation inrättas för att bistå kommuner och regioner med stora ekonomiska utmaningar. Medel till kommuner som har haft ett högt mottagande av nyanlända.\n\nSjukvårdssatsning\n\n4 miljarder kr i ersättning till regioner för vård som skjutits upp till följd av hanteringen av covid-19 samt covidrelaterad vård.\n\nÄldreomsorg\n\nStöd på 5,7 miljarder kr för att öka kvaliteten i äldreomsorgen.\n\nStärkt arbete mot rasism\n\nHöjt anslag för att fortsätta det långsiktiga arbetet mot rasism.\n\nFörlossningsvård\n\nStärkning av förlossningsvården, kvinnors hälsa och neonatalvården. En halv miljard kronor 2021.\n\nPsykisk ohälsa\n\nCa 1,2 miljarder kr 2021 för att möta ökad risk för psykisk ohälsa i befolkningen p.g.a. covid-19 och för att säkerställa fortsatta resurser för psykiatriområdet.\n\nPensioner\n\nSänkt skatt för personer över 65 år. Dessutom 600 kr/månad för dem med pension mellan 9 000-17 000 kr/månad.\n\nArbetsförmedlingen stärks\n\nFör att de som förlorat jobbet ska kunna få stöd stärks Arbetsförmedlingens anslag med 1 miljard.\n\nLSS\n\nÖkning av schablonen för personlig assistans.\n\nFamiljehemsplacering\n\nKommunerna får hjälp med kostnader för familjehemsplaceringar."
  },
  {
    "url": "https://www.mp.se/politik/halso-och-sjukvard/",
    "content": "Sjukvård och hälsa\n\nDen som söker vård ska få rätt hjälp i rätt tid. Allt vi kan göra för att minska ohälsan sparar pengar som vi kan använda för att bygga ut vården.\n\nMiljöpartiet vill\n\nBryta trenden med en ökande psykisk ohälsa.\n\nKorta vårdköerna och satsa på bättre kvalitet och tillgänglighet i vården.\n\nSätta hälsan i centrum och minska klyftorna i folkhälsan.\n\nUtbilda fler läkare och specialistsjuksköterskor och skapa bättre arbetsvillkor för de som jobbar i vården.\n\nAtt den återhämtningsbonus som Miljöpartiet drivit fram ska återinrättas och fortsatt bidra till att pröva och utveckla nya och mer hållbara arbetssätt och modeller i vården utifrån personalens egna önskemål.\n\nAtt vård och omsorg inte ska bedrivas i vinstsyfte.\n\nHöja lönerna och säkra en god arbetsmiljö i vården.\n\nFörbättra förlossningsvården och satsa på barnmorskorna.\n\nFörbättra vård och omsorg för äldre och stärka resurserna till hemsjukvården.\n\nAtt tandvården ska jämställas med övrig hälso­- och sjukvård, och ingå i samma högkostnadsskydd.\n\nAtt hjälpmedel ska ingå i högkostnadsskyddet.\n\nSatsa på primärvården och öka tillgången till vård för psykisk ohälsa.\n\nKorta köerna till behandling i hela landet.\n\nAtt preventivmedel ska vara avgiftsfritt upp till 26 år.\n\nFörbättra stödet för personer med funktionsnedsättning och sällsynta diagnoser oavsett var du bor i landet. Den som har rätt till stöd ska inte behöva planera sitt liv flera veckor i förväg för att ha ett fullvärdigt liv.\n\nInföra alternativa välfärdsmått i EU och verka för ett globalt avtal för minskad antibiotikaanvändning.\n\nFördjupning i ämnet Hälso- och sjukvård\n\nMP vill satsa 40 miljarder på sjukvården och omsorgen\n\nHälso- och sjukvårdsmotion hösten 2020\n\nFörslag om återhämtningsbonus för vårdpersonal\n\nMånga lider av stress och utbrändhet. Barn och ungas psykiska ohälsa har ökat. Miljöpartiet vill bryta den trenden. Steg för steg vill vi införa en köfri barn- och ungdomspsykiatri och samtidigt bygga ett samhälle där behovet av den är mindre.\n\nSkola, socialtjänst och vård ska arbeta mer tillsammans för att hjälpa unga och vi vill öka resurserna till elevhälsan. Vi vill att vårdcentralerna bättre ska kunna möta psykisk ohälsa och psykisk sjukdom i alla åldrar och stärka det förebyggande arbetet mot självmord.\n\nOavsett var du bor ska du ha tillgång till bra vård utan långa köer. Bättre arbetsvillkor och arbetsmiljö för personalen är en nyckel. Miljöpartiet vill att den nära vården ska byggas ut och utveckla möjligheterna till digitala vårdbesök. För oss är det viktigt att vård och omsorg utgår från varje individ. För att uppnå detta behöver kommuner och regioner få mer resurser.\n\nMånga av de sjukdomstillstånd som finns kan förebyggas och vi vill göra mycket mer för att få ett samhälle där människor inte blir sjuka i onödan.\n\nDet finns stora skillnader i hur vi mår både fysiskt och psykiskt, inte minst mellan de som tjänar mycket och de som tjänar lite och utbildningsnivå..\n\nVi vill införa en folkhälsolag som bidrar till ett mer socialt hållbart samhälle. Vi vill förbättra människors livsmiljö genom att minska skadliga partiklar i stadsluften, förbjuda miljögifter och till exempel förbjuda transfetter i mat. Vi tycker att alla politiska beslut ska styra mot en bättre folkhälsa.\n\nVi vill skapa bättre arbetsvillkor för de som jobbar i vården och det ska bli lättare att få utveckla sin kompetens. Brist på specialistläkare och sjuksköterskor förlänger vårdköerna och tvingar regionerna att hyra in personal för dyra pengar. Vi vill satsa de pengarna på annat, till exempel på mer personal inom primärvården och kortare köer till cancervården.\n\nPå många håll i vården är arbetssituationen tuff. Pandemin utgjorde en extra stor prövning som fick följdverkningar..\n\nEtt viktigt verktyg för ett mer hållbart arbetsliv är den återhämtningsbonus som Miljöpartiet drev igenom och som var i kraft juni 2021 – 2023 innan nuvarande regering beslöt sig för att skrota den.  Det var  en pott medel som var tänkt att  finnas permanent att söka för arbetsgrupper inom vården som vill pröva nya arbetssätt eller arbetstidsmodeller. Med den ville vi ge möjlighet att ta tillvara utvecklingsidéer hos personalen som syftar till att få en bättre arbetsmiljö och mer hållbar arbetssituation.\n\nAtt stödja idéer för ett hållbart arbetsliv som kommer från personalgrupper tror vi ger bättre möjligheter till resultat än när färdiga modeller kommer uppifrån och känns påtvingade. Det är bedrövligt att regeringen avskaffade denna och vi anser att den ska återinföras.\n\nVälfärden är för viktig för att styras av kortsiktiga vinstintressen. Vi vill att skattepengarna som går till välfärden ska stanna i välfärden, eventuella överskott ska återinvesteras i verksamheten. Vi vill också förbättra för idéburna aktörer att verka inom vård och omsorg.\n\nMiljöpartiet tycker att det är bra att den sociala sociala pelaren finns. Den kan hjälpa att förbättra hälso- och sjukvård och långvarig vård och omsorg i hela EU.\n\nVi vill också införa alternativa välfärdsmått i EU, för att synliggöra kostnader och vinster för miljö, livskvalitet och välfärd.\n\nPandemier utgör en av de stora framtidsutmaningarna. EU måste sätta press på länder där det förekommer marknader med levande djur, ställa handelskrav kring djurhållning och verka för ett globalt avtal för minskad antibiotikaanvändning.\n\nRiksdagsmotion Hälso- och sjukvård"
  },
  {
    "url": "https://www.mp.se/politik/demokrati-och-mr/",
    "content": "Ett fritt och öppet samhälle\n\nDemokrati och mänskliga fri- och rättigheter kan aldrig tas för givet. Högernationalistiska krafter vill backa bandet och vi måste fortsätta att kämpa för ett öppet och fritt samhälle.\n\nMiljöpartiet vill\n\nSäkerställa alla människors fri- och rättigheter.\n\nSkydda Sveriges grundlag mot snabba förändringar.\n\nStärka nationella minoriteters och urfolket samernas rättigheter och att Sverige ska förbinda sig att följa den internationella konventionen om  urfolks rättigheter (ILO 169).\n\nFörstärka yttrandefriheten och stödja oberoende medier i hela landet.\n\nSkydda ett oberoende public service i grundlagen.\n\nStoppa hot och hat mot förtroendevalda och opinionsbildare.\n\nInföra ett system med nationella medborgarinitiativ (tex lagförslag från medborgare).\n\nFrämja öppenhet och insyn i alla offentliga verksamheter.\n\nInvolvera fler i demokratin och sänka rösträttsåldern till 16 år.\n\nLäs om Miljöpartiets tio förslag för en starkare demokrati i den här motionen till riksdagen från hösten 2021.\n\nI en värld där allt fler länder avdemokratiseras och grundläggande mänskliga rättigheter ifrågasätts ser högernationalister möjligheter att förändra sådant som vi andra tagit för givet. Vi tar kampen mot högernationalismen och står upp för självklarheter som asylrätten, aborträtten och att man kan vara svensk och jude på samma gång.\n\nNationella minoriteters och urfolks rättigheter ska skyddas. Miljöpartiet vill stärka urfolket samernas självbestämmande och inflytande. Sverige ska skriva under ILO:s konvention 169 om urfolks rättigheter och ta ansvar och ge upprättelse för historiska övergrepp.\n\nAlla ska kunna åtnjuta lika rättigheter och möjligheter oavsett kön, etnicitet, religion, funktionsnedsättning, sexuell läggning, könsuttryck eller ålder.\n\nSverige ska arbeta för mänskliga rättigheter nationellt och internationellt. Mänskliga rättigheter ska gälla i hela världen.\n\nEU behöver bättre verktyg för att hantera medlemsstater som vägrar följa gemensamma principer om demokrati, rättsstat, mänskliga rättigheter och skydd för minoriteter.\n\nTryck- och yttrandefriheten måste värnas. Vi vill värna och utöka allas rätt att ta del av uppgifter i allmänna handlingar. Offentlighetsprincipen ska gälla i hela EU och i all verksamhet som betalas av staten eller kommunen.\n\nMeddelarfriheten, som gör att du som anställd har rätt att prata med journalister om sådant som inte är bra på din arbetsplats utan att du riskerar att bli av med jobbet, ska gälla för alla – även för den som arbetar på ett privat företag inom exempelvis vård, skola eller annan omsorg.\n\nCivilsamhället måste stärkas i EU. Civilsamhällesorganisationer ska kunna få pengar direkt från EU utan att riskera att tystas och begränsas av EU-regleringar som inte främjar demokratin. Vi vill se ett öppet, demokratiskt och transparent EU. Kampanjbidrag och finansiering av politiker ska vara tydligt och lättillgängligt för medborgare.\n\nMassövervakning från stater och företag ska motverkas på EU-nivå. Internetjättar måste sätta stopp för desinformation och skadliga algoritmer. EU måste säkerställa att AI inte kan utnyttjas för massövervakning eller till att inskränka grundläggande fri- och rättigheter.\n\nEtt demokratiskt samhälle behöver sina kritiker. Kvalificerad journalistik och en konstnärlig mångfald behöver finnas över hela landet. Därför vill vi ha ett starkt mediestöd som ger lokala medier rätt förutsättningar att bedriva sin verksamhet.\n\nVi vill se en stark och oberoende public service för att alla människor ska kunna ha tillgång till saklig och bred information. Därför vill Miljöpartiet att public service skyddas i grundlagen.\n\nFri journalistik är ett starkt skydd för demokratin, även på EU-nivå. Därför vill vi att EU tar krafttag mot de som försöker tysta journalister, finansiering från EU ska endast ges till fria och oberoende medier.\n\nHot och hat mot förtroendevalda, opinionsbildare och företrädare för föreningslivet är vanligt förekommande i Sverige. Att människor undviker att göra sin röst hörd är ett hot mot demokratin i stort.Miljöpartiet vill ta ett samlat grepp om problemet. Vi vill kombinera ett stärkt rättsväsende och stöd till det civila samhället med satsningar på medie- och informationskunnighet och insatser mot desinformation.\n\nVi står upp för den öppna demokrati som byggts upp av många, under lång tid. En demokrati som bygger på något betydligt bredare än rösträtten – en demokrati med fria medier, skydd för minoriteter, en stark rättsstat och demokratiska institutioner.\n\nFör att stärka demokratin vill vi göra det svårare att ändra i våra grundlagar.\n\nDemokratin ska bli tillgänglig för fler. Tilliten till det demokratiska systemet behöver stärkas och fler känna att de har möjlighet att forma vårt gemensamma samhälle. Här spelar föreningslivet och folkbildningsrörelsen en viktig roll. Demonteringen av Folkhögskolorna måste stoppas och den akademiska friheten måste stärkas. Vi vill involvera flera unga i demokratin genom att sänka rösträttsåldern till 16 år.\n\nVi vill också stärka demokratin mellan valen. Därför vill vi införa ett system med nationella medborgarinitiativ. Då kan medborgare själva ge förslag till samhällsförändringar, till exempel lagförslag eller folkomröstningar. Om förslaget samlar tillräckligt med stöd så kan det komma upp till riksdagen för att behandlas där."
  },
  {
    "url": "https://www.mp.se/politik/diskriminering/",
    "content": "Ett samhälle fritt från diskriminering\n\nMiljöpartiet vill skapa ett mänskligt och välkomnande samhälle där alla kan delta på sina villkor. Idag är diskriminering och rasism en del av många människors vardag. Det vill vi ändra på.\n\nMiljöpartiet vill\n\nSe ett samhället fritt från diskriminering.\n\nSkärpa sanktionerna mot den som diskriminerar.\n\nAtt den som diskrimineras ska få hjälp och stöd från samhället.\n\nStärka polisens hatbrottsarbete.\n\nStärka arbetet mot antiziganism, antisemitism och islamofobi.\n\nSe över om funktionsnedsättning och kön ska läggas till som grunder för hatbrott.\n\nStärk arbetet mot diskriminering av hbtqi-personer.\n\nStärka transpersoners rättigheter genom en ny könstillhörighetslag, och införa ett  tredje juridiskt kön.\n\nTa ett helhetsgrepp om funkofobin i Sverige.\n\nAtt alla ska få möjlighet att använda det språk de kan bäst i kontakten med svenska myndigheter.\n\nAnpassa familjepolitiken så att den blir könsneutral och stärka rättigheterna för stjärnfamiljer, det vill säga alla olika typer av familjer.\n\nStärka och utveckla läsa-skriva-räkna-garantin för att fler barn med  funktionsnedsättning ska få insatser i tid.\n\nAtt lagen om stöd och service till vissa funktionshindrade (LSS) förtydligas och  statligt huvudmannaskap införs i den personliga assistansen så att människor får det  stöd de behöver och har rätt till.\n\nAtt diskrimineras är att kränkas och bli utpekad som något sämre, någon som inte är värd att bli behandlad lika väl som alla andra. Idag är det olagligt att diskriminera på grund av kön, sexuell läggning, ålder, etnisk tillhörighet, religion eller annan trosuppfattning, funktionsnedsättning och könsidentitet eller könsuttryck.\n\nMiljöpartiet har tillsammans med Sveriges samlade funktionsrättsrörelse varit pådrivande för att otillgänglighet nu klassas som diskriminering i Sverige.\n\nSkarpare sanktioner mot de som diskriminerar behövs för att lagstiftningen ska bli effektiv. Arbetsgivare och utbildningsanordnare är skyldiga att förebygga att diskriminering inträffar inom sin verksamhet. Ändå kommer de som diskriminerar, eller de som inte förebyggt diskriminering, alldeles för lätt undan. Miljöpartiet vill införa skärpta sanktioner mot de som diskriminerar, till exempel genom att Diskrimineringsombudsmannen ska kunna utdela vite (en sorts böter).\n\nSamhället ska kunna ge stöd och upprättelse till den som utsätts för diskriminering. Vi vill fortsätta stärka Sveriges antidiskrimineringsbyråer och göra det lättare att driva diskrimineringsmål och få skadestånd i domstol. Vi vill göra rättshjälpssystemet mer generöst.\n\nAntidiskrimineringsarbetet ska genomföras på alla nivåer i samhället och den offentliga sektorn ska vara ett föredöme i det arbetet.\n\nMiljöpartiet vill se över hur diskrimineringslagen ska kunna tillämpas bättre vid diskriminering på grund av hudfärg, språk eller religion. Vi vill också införa en nationell plan för att säkerställa en jämlik sjukvård fritt från rasism och diskriminering.\n\nVi vill se krafttag mot diskrimineringen av hbtqi-personer och införa en modern könstillhörighetslag.\n\nI Sverige ska alla få vara den de är utan att bli utsatta för diskriminering eller hatbrott. Vi vill att polisen fortsätter stärka arbetet mot hatbrott och att alla ska få möjlighet att använda det språk de kan bäst i kontakt med svenska myndigheter.\n\nVi ser att olika religiösa minoriteter blir utsatta och förföljda, världen över. Det är oacceptabelt. Ingen ska förvägras rätten att utöva sin tro, vare sig i Sverige eller i andra länder. Vi vill stärka arbetet mot antiziganism, antisemitism, islamofobi och all annan form av rasism i världen. FN:s konvention om rasdiskriminering ska bli svensk lag.\n\nVi vill också utreda om funktionsnedsättning och kön ska läggas till som grunder för hatbrott.\n\nIdag utsätts en av fem EU-medborgare för diskriminering och skyddet mot diskriminering ser väldigt olika ut i de olika medlemsländerna. Vi accepterar inte att människor har olika rättigheter och möjligheter. Vi har en gemensam union och vi ska därför ha gemensamma skydd mot att människor blir utsatta för rasism och diskriminering.\n\nAtt köp av sexuella tjänster ska kriminaliseras på EU-nivå enligt den nordiska modellen.\n\nKrav behöver skärpas på arbetsgivare och utbildningsamordnare inom EU, för att med aktiva åtgärder arbeta bort sexuella trakasserier och övergrepp på arbetsplatser och skolor.\n\nLänder som inte följer principerna om demokrati och mänskliga rättigheter ska kunna få indraget EU-stöd.\n\nStå upp för HBTQI-personer och regnbågsfamiljers rättigheter. Regnbågsfamiljer ska ha fullvärdiga rättigheter och samkönat föräldraskap ska erkännas i hela EU. Skyddet mot hot- och hatbrott mot HBTQI-personer ska stärkas i hela EU.\n\nFörstärk EU:s byrå för grundläggande rättigheter.\n\nEU ska kräva, och följa upp, att urfolket samerna, romer och andra minoriteter ges fullständiga medborgerliga rättigheter i alla EU:s medlemsländer.\n\nAtt EU ska arbeta systematiskt mot alla former av rasism. Vi kommer aldrig tysta se på när både islamofobi och antisemitism ökar på vår kontinent, och där antiziganism, afrofobi och andra former av rasism är vardag för många av Europas invånare.\n\nJämställdhetsintegreringen behöver stärkas. Ett jämställt samhälle kräver jämställda resurser. All EU-lagstiftning ska innehålla ett jämställdhetsperspektiv och EU:s budget ska jämställdhetsintegreras.\n\nDiskriminering ska vara olagligt i hela EU. EU:s medlemsländer måste anta förslaget till antidiskrimineringsdirektiv för att alla ska skyddas från diskriminering, oavsett diskrimineringsgrund.\n\nEU ska samla in mer statistik för ökad jämlikhet. Könsuppdelad statistik ska samlas in och analyseras på EU-nivå, för att bättre kunna vidta åtgärder för att motverka könsdiskriminering i unionen. EU ska också samla in frivillig och anonymiserad jämlikhetsdata, för att diskriminering på andra grunder än kön ska kunna mätas och bekämpas effektivt."
  },
  {
    "url": "https://www.mp.se/politik/djur/",
    "content": "Djurens välfärd måste tas på allvar\n\nInget djur ska utsättas för lidande. Djurskyddet i EU måste skärpas rejält. Miljöpartiet kräver ett verkligt djurskydd, en hög djurvälfärd och stopp för onödiga djurförsök. Med nyttjandet av djur följer ett moraliskt ansvar där djurens behov som kännande varelser måste respekteras. Djur har ett egenvärde oavsett den nytta människan har av dem, något som också fastslås i förarbetena till den svenska djurskyddslagen. God djurhållning och välfärd handlar inte bara om att undvika lidande i form av stress, rädsla, frustration, smärta, skador och sjukdom utan även om att ge djuren möjlighet till positiva upplevelser och ett, för deras art, så fullvärdigt och naturligt liv som möjligt.\n\nMiljöpartiet vill att alla djur ska ha det bra och ha rätt till sitt naturliga beteende.\n\nMiljöpartiet vill\n\nAtt den svenska djurskyddslagens krav på rätt till naturligt beteende för djuren blir verklighet för djuren.\n\nAtt djurförsöken fasas ut och att pälsdjursindustrin, som minkfarmer, avskaffas i hela EU.\n\nAtt EU:s gemensamma jordbrukspolitik ska främja en förbättrad djurhållning och att EU-bidrag ska kunna dras tillbaka från dem som inte uppfyller kraven i EU:s djurskyddsdirektiv.\n\nIntensifiera arbetet med en global FN-deklaration om djurvälfärd och införa bindande minimiregler för djurskydd inom både FN och WTO.\n\nArbeta för att få till stånd ett globalt regelverk mot rutinmässig användning av antibiotika i djurhållning.\n\nFörbjuda burhållning av lantbruksdjur i hela EU, exempelvis höns.\n\nMinimera djurs lidande vid transport och slakt. En maxgräns på 8 timmar för alla djurtransporter i EU måste införas och export av levande djur till länder utanför EU med sämre djurvälfärd måste förbjudas.\n\nInföra krav på att samma standarder för djurvälfärd som vi har i EU ska gälla för länder som vill exportera kött till EU.\n\nMinska användningen av antibiotika i djurhållningen och införa en skatt på kött som producerats med hög antibiotikaanvändning.\n\nFördjupning\n\nMiljöpartiets djurpolitiska programMotion: Förbjud fyrverkerier för privatpersoner (2018)Motion: Fasa ut djurförsöken (2020)Motion: Våld i nära relation – våld mot djur (2020)Motion: Djurvälfärd i praktiken (2020)\n\nMiljöpartiet kräver att djurskyddslagen omsätts i praktiken och att djurens rätt till naturligt beteende märks för djuren i verkligheten. Djurskyddskontrollerna behöver bli betydligt fler. Vi vill införa en djurskyddsmyndighet och en ombudsman för djurens rättigheter. Djurhållning som inte lever upp till djurskyddslagens krav, exempelvis minkfarmer, ska läggas ned och EU-bidrag ska snabbt kunna dras tillbaka från dem som inte uppfyller kraven.\n\nDjurförsök ska successivt fasas ut och ersättas av djurfria metoder. Ökad forskning kring alternativ till djurförsök kan göra Sverige ledande på området. Miljöpartiet driver på för en höjd djurvälfärd inom EU och att FN ska uppmärksamma behovet av djurskydd.\n\nVi vill att åtta timmar ska vara absolut maxgräns för djurtransporter inom EU, fyra timmar för fåglar.\n\nDjur ska skyddas mot utrotning, oavsett om det är vargen i Sverige, noshörningarna i Afrika eller tigrarna i Asien. Jakt ska bedrivas hänsynsfullt, reglerat och utan att djuren lider. Sverige ska hysa livskraftiga stammar av varg, lo, björn och järv.\n\nDet finns en tydlig koppling mellan dålig djurhållning och epidemier/pandemier. När levande djur stressas i trånga utrymmen och olika arter, vilda eller tama, tvingas trängas uppstår stora risker att virus överförs mellan djur och människor.\n\nZoonoser, det vill säga när smitta överförs mellan djur och människor, står för cirka 75 procent av alla nya infektionssjukdomar hos människan. Covid-19 är bara ett exempel i raden.\n\nRisken för nya zoonotiska sjukdomar ökar också när naturliga livsmiljöer förstörs, till exempel när skogar skövlas. En schysst djurhållning och skydd av naturliga miljöer ger bättre skydd för människors hälsa."
  },
  {
    "url": "https://www.mp.se/politik/djurpolitiskt-program/",
    "content": "Djurpolitiskt program\n\nIntroduktion\n\nMiljöpartiets politik har sin bas i den gröna ideologin som utgår från de tre solidariteterna;\n\nsolidaritet med djur, natur och det ekologiska systemet\n\nsolidaritet med kommande generationer\n\nsolidaritet med världens alla människor\n\nMed nyttjandet av djur följer ett moraliskt ansvar där djurens behov som kännande varelser måste respekteras. Djur har ett egenvärde oavsett den nytta människan har av dem, något som också fastslås i förarbetena till den svenska djurskyddslagen. God djurhållning och välfärd handlar inte bara om att undvika lidande i form av stress, rädsla, frustration, smärta, skador och sjukdom utan även om att ge djuren möjlighet till positiva upplevelser och ett, för deras art, så fullvärdigt och naturligt liv som möjligt.\n\nForskning har visat att det inte går någon skarp gräns mellan upplevelsevärlden, det vi upplever i form av känslor och intryck, hos människan respektive andra djur. Våra känsloliv är likartade på ett grundläggande plan. Varje art har genomgått den utveckling den behöver för att klara utmaningarna de möter i sin specifika livsmiljö. Olika arter har olika grundläggande behov beroende på hur de har utvecklats och vilka krav som ställts för att just deras art ska överleva och bli framgångsrik. Så även om vi människor upplever världen på likartat sätt som andra djur, känner liknande känslor, betyder inte det att vi använder den informationen vi tar del av dagligen på samma sätt som en häst gör i sitt hästliv, eller en kråka i sitt kråkliv.\n\nSverige har i internationell jämförelse ett gott djurskydd, och i den senaste utvärderingen av olika länders djurskydd, utförd av World Animal Protection mars 2020, var Sverige bland de länder som gjorde bäst ifrån sig. Men det finns fortfarande stora brister, som till exempel burhållning av minkar och värphöns samt att djurhållningen, särskilt då det gäller livsmedelsproducerande djur, är en kompromiss mellan ekonomiska intressen och djurens behov, där priset för djuren ofta blir mycket högt.\n\nDagens höga konsumtion av kött och andra produkter från djur har gjorts möjlig genom en många gånger industriell djurhållning där priset för konsumenterna kan pressas men priset för djuren ofta är mycket högt. Miljöpartiet vill därför se en minskad och mer medveten konsumtion av animaliska livsmedel – där växtbaserade alternativ får en mer framträdande roll och animaliska alternativ uppfyller höga djurskyddskrav.\n\nEn annan brist är att viltlevande djur inte omfattas av djurskyddslagstiftningen utan enbart adresseras i jaktlagstiftningen och, när det gäller djurplågeribrott, i brottsbalken. Om Sverige ska bibehålla sin position inom djurvälfärdsarbetet behöver vi öka tempot!"
  },
  {
    "url": "https://www.mp.se/politik/ekonomi-och-skatter/",
    "content": "En hållbar ekonomi för människa och planet\n\nMiljöpartiet vill se en hållbar ekonomi där vi slutar använda fossila bränslen och ställer om till att återanvända och återvinna material. Vi vill se en rättvis omställning av ekonomin där vi vänder på utvecklingen med ökande ekonomiska klyftor i Sverige. Den ekonomiska utvecklingen måste ske inom planetens gränser. För att uppnå det vill vi använda oss av ekonomiska styrmedel som gynnar det som är bra för miljö och klimat och styr bort från sådant som skadar miljön och klimatet.\n\nMiljöpartiet vill\n\nStälla om till en fossilfri och cirkulär ekonomi inom planetens gränser.\n\nVända utvecklingen med ökande ekonomiska klyftor, bland annat genom en mer rättvis beskattning av stora kapitalinkomster.\n\nAnvända ekonomiska styrmedel för att gynna sådant som är bra för miljö och klimat.\n\nSänka kostnaderna för sånt som är bra för miljön, som reparationer och second hand.\n\nAtt de som har mest pengar ska bidra mer till välfärden.\n\nAtt omställningen till en fossilfri ekonomi ska vara rättvis.\n\nFrämja ekonomisk jämställdhet och jämlikhet.\n\nGenomföra stora investeringar i de klimatvänliga alternativ som vi behöver för att skapa en fossilfri ekonomi.\n\nMiljöpartiet vill ställa om till en ekonomi som tar hänsyn till miljö och människors välbefinnande. Vi vill göra Sverige till världens första välfärdsland fritt från fossil energi, där livskvaliteten är hög och miljöpåverkan låg. År 2040 ska vi binda mer kol i skog och mark än vad vi släpper ut. Europa behöver en cirkulär ekonomi där vi lagar, delar och återvinner istället för att slänga och köpa nytt.\n\nOmställningen går för långsamt och det behövs skarpare politik för att vi ska klara våra klimat- och miljömål.  Vi vill fasa ut subventioner till fossil energi och göra miljöförstöring dyrare med höjd skatt. I utbyte ska sådant som främjar omställningen ha lägre skatt.\n\nIdag är det ofta dyrt och krångligt att välja det som är bäst för miljö och klimat. Miljöpartiet vill göra hyrtjänster, begagnatförsäljning och reparationer billigare. Det ska bli lättare att leva hållbart i vardagen.\n\nAtt ställa om till en fossilfri ekonomi kräver stora investeringar i de klimatvänliga alternativen. Miljöpartiet vill därför investera 100 miljarder om året i en rättvis klimatomställning under en tioårsperiod. Det skulle leda till att framtidens gröna industrier och gröna jobb hamnar i Sverige.\n\nVi vill bland annat investera i elektrifiering av transporter, ett förnybart elnät, tåg och mycket mer som vi behöver för att sänka våra utsläpp. Det skapar jobb och är klimatsmart.\n\nAlla mår bättre i mer jämlika samhällen. Vi  vill vända utvecklingen med ökande klyftor. Den utvecklingen drivs framförallt av en väldigt ojämlik fördelning av kapitalinkomster. Miljöpartiet vill därför se en mer progressiv och rättvis beskattning av kapitalinkomster. Intäkterna från en sådan skatt kan bland annat användas till att stärka välfärden.\n\nVi behöver en ekonomi som ökar tryggheten och stärker välfärden, samtidigt som vi tar oss tillbaka, innanför planetens gränser. Den gröna omställningen ska inte ske på bekostnad av välfärden, därför måste vi våga lämna åtstramningspolitiken bakom oss. Det som är bra för klimatet och miljön behöver bli billigare, samtidigt som fossila subventioner avskaffas. Klimat- och miljörisker behöver värderas bättre på finansmarknaderna så att kapital riktas från det fossila till det hållbara. EU:s pengar ska bidra till att öka jämställdheten och jämlikheten.\n\nAtt minst hälften av EU:s budget ska öronmärkas för investeringar i en rättvis klimatomställning. Resten ska klimatsäkras – inga pengar ska gå till klimatskadlig verksamhet.\n\nInföra en miniminivå för koldioxidskatt inom hela EU. EU:s budgetregler måste ändras, så att länder kan investera i en grön och rättvis omställning.\n\nStoppa överkonsumtionen bland de rikaste och övergå till en cirkulär ekonomi.\n\nFörbränning av osålda produkter måste förbjudas och det måste bli mycket lättare att reparera. Vi vill momsbefria second hand. Lyxkonsumtion som privatjets och lyxbilar ska inte vara undantagna från exempelvis bränsleskatter eller utsläppsregler.\n\nFörbjuda fossila subventioner och rikta om finansiella flöden från fossilt till hållbart.\n\nSäkerställa att EU:s pengar används på ett jämställt och rättvist sätt."
  },
  {
    "url": "https://www.mp.se/politik/energi/",
    "content": "Bara förnybart kan ersätta fossilt i närtid\n\nSveriges beroende av fossila bränslen förstör klimatet, vår framtid och gör oss beroende av skurkstater som Ryssland. För att klara klimatomställningen och bryta beroendet  måste industri och transporter snabbt elektrifieras. Det snabbaste och mest hållbara sättet att få fram mer ren el är att kraftfullt bygga ut sol- och vindkraft och satsa på energilagring och energieffektivisering. Miljöpartiet vill bygga ett 100 procent förnybart energisystem på en stabil grund av grön baskraft.\n\nMiljöpartiet vill\n\nSatsa stort på att bygga ut  förnybar energiproduktion, framförallt den havsbaserade vindkraften.\n\nPlanera för en dubblering av elsystemet till 2035 och satsa på grön baskraft i form av smart elanvändning och energilagring i vätgas, värme och pumpkraft.\n\nGe kommuner ersättning för förnybar energiproduktion som vatten- och vindkraft och ge närboende till vindkraftverk ersättning samt möjlighet att bli delägare.\n\nInföra ett teknikneutralt stöd för storskalig energilagring – grön baskraft – såsom pumpkraft, värmelagring och vätgaslagring.\n\nGe generösa stöd och rådgivning till alla företag, fastighetsägare och hushåll som vill effektivisera sin energianvändning, så att elen räcker till mer.\n\nFasa ut och sätta ett slutdatum för all fossil olja, kol och gas.\n\nHalvera tiden för att bygga ut smarta elnät.\n\nElproduktion, uppvärmning, transporter och industri ska  inte smutsa ner och förstöra barnens framtid. Miljöpartiet verkar för att Sverige ska ha hundra procent förnybar el och värme. Vi vill göra Sverige världsledande med hundra procent förnybar energi från sol-, vind-, vatten- och bioenergi. Redan idag kommer mer än hälften av vår totala energi från förnybara energikällor. Förnybar el är nu mycket billigare än annan el.\n\nHavsbaserad vindkraft har en enorm potential och kan på sikt ersätta hela Sveriges elproduktion från kärnkraft och mer därtill. Det blåser mer till havs än på land vilket gör att den havsbaserade vindkraften är en stabilare energikälla och har en större årsproduktion än den landbaserade. Vi vill att Sverige sätter upp ett mål att bygga ut den havsbaserade vindkraften med 90 TWh till 2040. Det är nästan dubbelt så mycket som dagens kärnkraft producerar. Miljöpartiet vill återinföra det stöd till havsbaserad vindkraft som Tidöregeringen slopat.\n\nI regering ökade Miljöpartiet stödet till solel och gjort det enkelt att söka som ett skatteavdrag. Vi har gjort det enklare och billigare att sätta solceller på taket. Som ett resultat har solelen byggts ut i rask takt de senaste åren. Men mer krävs: Miljöpartiet vill bland annat att staten ska ansvara för att bygga solceller på taken på alla lämpliga offentligt ägda byggnader.\n\nI dagsläget stoppas cirka 80 procent av Sveriges vindkraftsprojekt av kommunerna. Genom att ersätta kommunerna för den förnybara el de producerar vill vi göra det mer attraktivt att öppna upp för ny vindkraft på fler ställen. Vi vill införa en lokal elbonus, där kommunerna får 10 miljoner för varje befintlig TWh förnybar el som de producerar, och 30 miljoner för varje tillkommande TWh förnybar el som de producerar.\n\nGenom att bygga ett förnybart energisystem på en stabil grund av grön baskraft får vi ett säkrare, mer pålitligt och billigare elsystem än ett som bygger på ny kärnkraft. Grön baskraft utgörs dels av reglerbar förnybar produktion, som vattenkraften, och dels av energilagring och flexibilitet. En lång rad studier visar att ett helt förnybart energisystem är markant mycket billigare än ett system med ny kärnkraft. Miljöpartiet vill se ett planeringsmål om 10 gigawatt grön baskraft till 2030 samt ett teknikneutralt investeringsstöd för storskalig energilagring. Vi vill även upprätta en nationell plan för vätgasproduktion och -infrastruktur.\n\nNär industri och transporter bryter fossilberoendet och elektrifieras ökar behovet av el. Bedömningar från industri och myndigheter pekar mot en fördubbling till 2035 — och i det tidsperspektivet är kärnkraften som tar längre tid att bygga fullständigt irrelevant. Miljöpartiet vill sätta planeringsmål för 2030 och 2035. Målen ska nås genom storsatsning på utbyggnad av förnybar energi, energilagring och energieffektivisering.\n\nDet enskilt snabbaste, billigaste och mest hållbara sättet att få fram mer tillgänglig el är att effektivisera vår energianvändning. Använder vi elen smartare räcker den till mer. Miljöpartiet vill införa ett stöd där staten tar 60 procent av kostnaden för alla energieffektiviserande åtgärder och fördubbla antalet energirådgivare i hela landet. Vi vill använda svenska kraftnäts flaskhalsintäkter för att finansiera satsningarna på energieffektivisering. Vi vill införa en lag om energieffektivisering där staten sätter mål som energibolagen blir skyldiga att uppnå. Energibolagen kan uppnå målet genom att hjälpa sina kunder att genomföra de mest effektiva åtgärderna eller genom att betala ett annat energibolag för att genomföra dem.\n\nMiljöpartiet vill uppgradera det svenska elnätet så hela landet får ett smart, flexibelt och robust elnät som klarar mer förnybar el och som står emot de allt värre extremväder som kommer av klimatförändringarna. Vi vill utöka möjligheterna att exportera förnybar el utomlands, genom nya utlandsförbindelser. Vi vill halvera tiden för att bygga elnät genom snabbare och mer samplanerade tillståndsprocesser med bibehållna höga miljökrav.\n\nFör att bryta fossilberoendet och få ihop energiförsörjningen måste politiken jobba med flera olika pusselbitar. En viktig pusselbit är att satsa på olika typer av hållbart producerade biobränslen, som exempelvis etanol och biogas. Miljöpartiet vill inför ett mål om att Sverige år 2030 ska vara självförsörjande på hållbart producerade förnybara bränslen, samtidigt som uttaget ur den svenska skogen sker på ett hållbart sätt.  För att få ihop ekvationen och hålla produktionen av biobränslen inom naturens ramar krävs politik för minskat bilberoende i städerna, för att flytta transporter från väg till järnväg samt för att öka takten i elektrifieringen.\n\nKärnkraften kan aldrig bli hållbar. Den kommer alltid kräva ny gruvbrytning av det radioaktiva ämnet uran, och kommer alltid att Miljöpartiet tycker att nya investeringar ska göras i lösningar som är långsiktigt hållbara, det vill säga förnybar elproduktion. Förnybar el ger billigare energi och går snabbare att bygga.\n\nPå väg mot 100% förnybar energiKlimatfärdplanEnergieffektivisering"
  },
  {
    "url": "https://www.mp.se/politik/klimatfardplan/",
    "content": "Klimatfärdplanen:nollutsläpp redan 2035\n\nKlimatfärdplanen\n\nMiljöpartiets arbete gör skillnad. En rad olika internationella bedömare har klassat Sveriges klimatarbete som bäst i världen. Men att Sverige rankas högst betyder inte att vi gör 1 tillräckligt – långt ifrån. Samtidigt som politiken på många sätt har varit framgångsrik har svensk konsumtion per person som fortfarande innebär hög belastning på jordens klimat. Politiken behöver hela tiden uppdateras och ambitionsnivån höjas. Därför har Miljöpartiet nu tagit fram en uppdaterad klimatfärdplan.\n\nDe tio viktigaste förslagen\n\nVetenskapligt grundad koldioxidbudget\n\nOmställningslag för utfasning av fossil verksamhet till 2030\n\nMål och styrmedel för kraftig minskad klimatpåverkan från konsumtion\n\nBygg ut järnväg i hela landet\n\nMinska flygets klimatpåverkan\n\nFasa ut nyförsäljning av bensin- och diseldrivna bilar till 2025\n\nGenomför kraftig energieffektivisering\n\nBygg ut den förnybara energiproduktionen\n\nNaturbaserade lösningar för minskade utsläpp och inbindning av kol\n\nMassiv satsning för utbildning och fortbildning"
  },
  {
    "url": "https://www.mp.se/politik/en-gron-rivstart-klimatet-hela-listan/",
    "content": "En grön rivstart för klimatet – hela listan\n\nVi ska inte återgå till gamla hjulspår utan bygga nytt, smartare och bättre. Miljöpartiet presenterar en grön rivstart för både ekonomin och klimatomställningen i budgeten för 2021.\n\nRegeringens budget för 2021 är en game changer för Sveriges klimatarbete.\n\nGrön återhämtning\n\n10 miljarder till satsningar på naturen, klimatet och den biologiska mångfalden ska ta oss ur Coronakrisen och rädda livsvillkoren för kommande generationer.\n\nGröna kreditgarantier\n\nVi satsar 50 miljarder de kommande tre åren för att se till att industrin ställer om och att investeringar går till framtidens lösningar.\n\nLättare att sätta upp solceller\n\nFler får möjlighet att producera solel för eget bruk skattefritt. Gränsen höjs från 255 kilowatt till 500 kilowatt. Vi ger också fortsatt stöd för solcellsinvesteringar till kommuner och företag.\n\nGrön skatteväxling\n\nVi fortsätter att höja miljöskatter och sänker skatten för de som arbetar, för pensionärer och personer med inkomster från våra trygghetssystem.\n\nKlimatsmarta renoveringar i flerbostadshus\n\n900 miljoner satsas på att åtgärda renoveringsbehov och samtidigt energieffektivisera befintliga bostäder.\n\nBränslebytet\n\nHögre inblandning av biodrivmedel i bensin och diesel kommer kraftigt sänka utsläppen från transportsektorn.\n\nBygg om-stöd för bilar\n\nStöd kommer inrättas för att konvertera fossila bilar till etanol eller gasdrift.\n\nGynna dem som köper en miljöbil\n\nBonus-malus-systemet förstärks för att gynna dem som köper en miljöbil.\n\nLaddinfrastruktur\n\nSatsningen ska påskynda elektrifieringen av tunga vägtransporter inom de mest trafikerade områdena.\n\nCykelsatsningar och Stadsmiljöavtal\n\nVi ökar medlen till nya och säkra cykelvägar och avsätter 325 miljoner kronor nästa år till kommunerna genom stadsmiljöavtalen, och till den statliga cykelstrategin.\n\nKollektivtrafik\n\nRegeringen avsätter ytterligare två miljarder kronor under 2021 i ett riktat krisstöd till regional kollektivtrafik.\n\nJärnväg\n\nVi föreslår satsningar på en halv miljard nästa år för att öka underhållstakten. Dessutom investerar regeringen i ökad mobiltäckning på fjärrtåg.\n\nOmställning arbetsmaskiner\n\nEtt riktat stöd för forskning och innovation för omställning.\n\nGodstransporter på järnväg\n\nMiljökompensation för godstransporter på järnväg och 1,4 miljarder i kapitaltillskott till bolaget Green Cargo\n\nEtt grönt avdrag för privatpersoner\n\nVi gör det mer fördelaktigt att installera teknik för att lagra energi, solceller och laddningspunkter. Ett sorts klimat-ROT.\n\nOmställning av industrin\n\nIndustriklivet utvidgas och tillförs resurser, omfattar nu även exempelvis batteriproduktion. Deltagande i EU-gemensamma projekt för omställning av industrin (IPCEI).\n\nKlimatklivet\n\nStödet, som bidrar till att finansiera klimatprojekt i hela Sverige som exempelvis laddstolpar, får mer pengar. Stödet förlängs också till 2026.\n\nFler innovationer för fossilfrihet\n\nGenom att satsa 200 miljoner kronor för att modernisera testbäddar för bioraffinaderier blir vi bättre på att förverkliga innovationer.\n\nFossilfritt flyg\n\nFortsatt stöd till forskning och utveckling av flygbiobränslen och elflyg. Bränslebyte, dvs mer förnybart blandas in i bränslet, gäller även flyget.\n\nSatsningar på cirkulär ekonomi\n\nSatsningar på att minska resursslöseri och öka återbruk."
  },
  {
    "url": "https://www.mp.se/politik/historian-bakom-sveriges-klimatlag/",
    "content": "Historien bakom Sveriges klimatlag\n\nMiljöpartiet har länge drivit frågan om en klimatlag. År 2012 presenterade Åsa Romson idén och sommaren 2017 klubbas lagen i Sveriges riksdag.\n\n2012\n\nRedan för fem år sedan presenterade Åsa Romson idén om ett klimatpolitiskt ramverk på DN-debatt. På hösten motionerar MP om frågan i riksdagen.\n\n2013\n\nVi får med oss Socialdemokraterna och Vänsterpartiet på vår motion om ett klimatpolitiskt ramverk.\n\n2014\n\nI Miljöpartiets valmanifest är ramverket det allra främsta gröna vallöftet.\n\nResultatet blir att det klimatpolitiska ramverket lyfts som en prioriterad fråga för den nya S-MP-regeringen i regeringsöverenskommelsen.\n\n2015\n\nI januari ger Åsa Romson den sittande parlamentariska miljömålsberedningen i uppdrag att ta fram ett klimatpolitiskt ramverk. Stina Bergström är Miljöpartiets ledamot i beredningen.\n\n2016\n\nI mars kommer beredningen med ett delbetänkande om ett klimatpolitiskt ramverk inklusive en klimatlag. Slutbetänkandet kommer i juni 2016 med ett mål om minus 70 % utsläpp i transportsektorn.\n\n2017\n\nI februari 2017 lägger klimatminister Isabella Lövin fram propositionen och sprider den välkända bilden där hon skriver under lagrådsremissen.\n\n15 juni klubbas det klimatpolitiska ramverket av 7 av 8 riksdagspartier!\n\n2018\n\n1 januari träder klimatlagen i kraft. Myndigheten klimatpolitiska rådet får i uppgift att utvärdera regeringens politik och de underlag den bygger på. Rådet ska också bidra till en ökad diskussion om klimatpolitiken i samhället.\n\n2019\n\nKIimatpolitiska rådet lämnar sin första rapport om hur regeringen lever upp till klimatmålen. Regeringen presenterar den klimatpolitiska handlingsplanen som tar ett helhetsgrepp kring klimatfrågan. Regeringen genomför grundläggande förändringar och klimatet sätts i centrum av politiken, all politik blir nu klimatpolitik."
  },
  {
    "url": "https://www.mp.se/politik/klimatklivet/",
    "content": "Klimatklivet\n\nFör att minska klimatutsläppen har regeringen investerat i Klimatklivet. En satsning där kommuner, företag och organisationer kan ansöka om investeringsstöd för att minska sin klimatpåverkan.\n\nRegeringen avsätter 600 miljoner kronor per år till investeringar i konkreta åtgärder som kan skynda på omställningen till ett mer hållbart samhälle. Investeringarna i Klimatklivet riktas till det som ger störst effekt på klimatutsläppen. Exempel på sådana investeringar är satsningar på biogas, stöd till laddningsstationer för elfordon och återvinning av avfall inom jordbruket. Då kan hela Sverige vara med och ta ansvar – både lokalt och globalt.\n\nGenom klimatsmarta investeringar skapas nya jobb och välfärden byggs på. När vi tar ansvar för vår klimatpåverkan i Sverige visar vi ledarskap för alla världens länder.\n\nLäs mer\n\nHelhetspaket för klimatinvesteringar."
  },
  {
    "url": "https://www.mp.se/politik/energieffektivisering/",
    "content": "Energieffektivisering\n\nEnergieffektiviseringar – att använda elen smartare – är det snabbaste, billigaste och mest miljövänliga sättet att minska energikostnaderna för hushåll och företag, minska energiproduktionens miljöpåverkan och tillgängliggöra mer el för klimatomställningen.\n\nMiljöpartiet vill\n\nAtt staten tar 60 procent av kostnaden för alla insatser som hushållen, fastighetsägarna eller företagen genomför för att effektivisera energianvändningen.\n\nFördubbla antalet energirådgivare i hela landet.\n\nStaten ska ta 80 % av kostnaden för energieffektivisering\n\nDet finns en mängd åtgärder man kan göra för att minska energiförbrukningen, både i sin villa, flerbostadshus eller företag. För familjen eller fastighetsägaren kan det både handla om investeringar i ny teknik som värmer ett hus mer effektivt eller isolering och tätning av fönster som att mindre värme läcker ut. Men det kan också handla om att optimera de olika system som redan existerar i en villa eller ett flerbostadshus, exempelvis genom att säkerställa att ventilation och värmesystem fungerar på bästa möjliga sätt tillsammans. För företaget kan det handla om att investera i mer effektiv teknik. Med detta stöd kommer alla energieffektiviserande åtgärder bli väldigt lönsamma snabbt.\n\nFördubbla antalet energirådgivare i hela landet\n\nMed rätt information och vägledning kan betydande energieffektivisering åstadkommas redan innan vintern 2022-23. Pressen på kommunala energirådgivare ökar till följd av de ökade elpriserna. Vi vill att alla som vill ska kunna få rådgivning. Detta är det snabbaste sättet att minska sin elförbrukning.\n\nAnvänd 30 miljarder av svenska kraftnäts intäkter\n\nSvenska kraftnät har gjort gigantiska övervinster till följd av att elpriset gått upp lavinartat sedan Ryssland påbörjade sin energikrigsföring hösten 2021. När hushåll och företag nu står inför en av de värsta priskriser vårt land någonsin mött vill Miljöpartiet att en del av dessa pengar ska gå till att hjälpa hushållen, fastighetsägare och företag att effektivisera energianvändningen.\n\nFördjupning i ämnet Energi\n\nPå väg mot 100% förnybar energi (pdf)\n\nKlimatfärdplan (pdf)\n\nGenom att effektivisera energianvändningen kan man i ett hushåll göra exakt samma saker fast med mindre energi. Då sjunker också elräkningen. Det finns en rad olika saker som gör energianvändningen mer effektiv. Det kan dels handla om att byta ut så kallad direktverkande el till en mer effektiv källa till värme, som bergvärme eller en värmepump. Men det kan också handla om betydligt enklare saker, som att bara säkerställa att alla system som finns i ett hus eller en fastighet funkar på bästa sätt tillsammans. Genom att optimera energianvändningen kan man ibland spara så mycket som 25 procent av energianvändningen.\n\nVi vill satsa stort på företagens energieffektiviseringar. I regering drev Miljöpartiet igenom det så kallade Energisteget, som gav stöd till stora företag som ville effektivisera sin energianvändning. Tyvärr tog Tidöpartierna bort det stödet. Miljöpartiet går till val på att återinföra, och bredda, Energisteget. Vi vill att alla företag, stora som små, ska få stöd för att använda sin energi på ett smartare sätt.\n\nDet finns en mängd åtgärder man kan göra för att minska energiförbrukningen, både i villor, flerbostadshus och företag. För familjen eller fastighetsägaren kan det både handla om investeringar i ny teknik som värmer ett hus mer effektivt eller isolering och tätning av fönster som att mindre värme läcker ut. Men det kan också handla om att optimera de olika system som redan existerar i en villa eller ett flerbostadshus, exempelvis genom att säkerställa att ventilation och värmesystem fungerar på bästa möjliga sätt tillsammans. För företag kan det handla om att investera i mer effektiv teknik. Med vårt stöd kommer alla energieffektiviserande åtgärder bli väldigt lönsamma snabbt.\n\nNär elpriserna steg som en följd av Putins energikrig mot Europa ökade pressen på kommunala energirådgivare. Miljöpartiet vill att alla som vill ska kunna få rådgivning. Detta är det snabbaste sättet att minska sin elförbrukning.\n\nFör att vi ska ha en trygg och hållbar elförsörjning i framtiden behöver både Sverige och länder i EU öka andelen förnybara energikällor och minska beroendet av fossila bränslen. En minskad import av olja, gas och kol skulle göra oss mer motståndskraftiga för långvariga störningar i, och påverkan från, andra länder som till exempel Ryssland."
  },
  {
    "url": "https://www.mp.se/politik/vattenkraft/",
    "content": "En miljöanpassad vattenkraft för förnybar energi och regionala intäkter\n\nVattenkraften är en avgörande pusselbit i ett förnybart energisystem, men har stor påverkan på biologisk mångfald och människors närmiljö. Vattenkraften måste miljöanpassas.\n\nMiljöpartiet vill:\n\nanpassa all vattenkraft till moderna miljövillkor\n\nvärna biologisk mångfald och säkerställa vandringsvägar för fisk\n\nöka skyddet av fritt rinnande vatten\n\natt mer pengar från vattenkraften ska stanna i den region där kraftverken finns\n\nstärka urfolket samernas självbestämmande och inflytande.\n\nVattenkraft ger stabilitet i energisystemet\n\nVattenkraft är en viktig pusselbit för att nå målet om 100 procent förnybar energi. Den kan fungera som reglerkraft för att jämna ut den mer ojämna produktionen från vindkraft och solenergi. När kärnkraften fasas ut i takt med att reaktorerna åldras och lönsamheten sjunker blir vattenkraftens roll i energisystemet än viktigare.\n\nMiljöanpassa all vattenkraft\n\nVäxter och djur som är beroende av forsande vatten har i många områden försvunnit på grund av vattenkraften. Fiskarter som är beroende av att vandra mellan sjöar, hav och älvar hindras av dammar som skär av vägen. Miljöpartiet vill att all vattenkraft ska miljöanpassas och att fiskens vandringsvägar för reproduktion i våra älvar och vattendrag ska säkras och återställas. Vi vill att Sverige ökar skyddet av fritt rinnande vatten och inför ett stopp för utbyggnad av småskalig vattenkraft.\n\nLåt pengar från vattenkraften stanna i regionen\n\nMiljöpartiet vill att mer av de värden som skapas från utvinning av naturresurser i lands- och glesbygd ska stanna i regionen där utvinningen sker. Miljöpartiet föreslår därför en lokal elbonus, där regionerna får betalt för den el de producerar från vattenkraften. Mer specifikt 10 miljoner per år för varje terawattimme!\n\nDel av en koloniserande och exploaterande historia\n\nHela 80 procent av den storskaliga vattenkraften i Sverige ligger på traditionella samiska marker, i Sápmi. Utbyggnaden av vattenkraften skedde under 1900-talets första hälft som en del av koloniseringen av Sápmi, i en process där samer hade lite eller inget alls att säga till om. Miljöpartiet vill att Sverige ska skriva under ILO:s konvention 169 om urfolks rättigheter och ta ansvar och ge upprättelse för historiska övergrepp. Inte bara samer utan också många andra människor drabbades hårt när älvar dämdes upp, byar översvämmades och fiskevatten försvann. Få av de arbetstillfällen som uppstod kopplat till vattenkraften finns kvar idag.\n\nMiljöpartiet regerar\n\nRegeringen har lagt ett lagförslag om att miljöanpassa vattenkraften.\n\nFördjupning i ämnet vattenkraft\n\nLandsbygdspolitiskt program (pdf)"
  },
  {
    "url": "https://www.mp.se/politik/eu/",
    "content": "Mer miljö, mänskliga rättigheter och demokrati\n\nEU är ett nödvändigt forum för många av de centrala politiska utmaningarna för vår tid, som miljö, klimat och skydd av mänskliga rättigheter.\n\nTa del av Miljöpartiets valmanifest för EU-valet i juni 2024, följ länken här!\n\nMiljöpartiet vill\n\nAtt EU ska driva en kraftfull och ambitiös klimat- och miljöpolitik.\n\nSe ett öppet och humant Europa där människor kan söka asyl utan att riskera livet.\n\nStärka demokratin och det folkliga inflytandet i EU och reglera lobbyismen.\n\nStoppa all import av rysk energi till Sverige och EU.\n\nMiljöpartiet driver på för en starkare miljöpolitik i EU. Det krävs förändringar i allt från resurshantering till skydd av natur och arter om vi ska kunna minska utsläppen och värna miljön.\n\nMedlemsländerna ska kunna gå före med lagstiftning för skydd av miljö och hälsa. Vi att EU:s regelverk för djurtransporter görs om i grunden och satsa för att utveckla ett hållbart fiske och att ambitiösa miljökrav och schyssta arbetsvillkor ska ingå i all handelspolitik.\n\nKlimatomställningen i EU går för långsamt. Vi vill skärpa klimatmålen, öka investeringarna i förnybar energi och klimatanpassa unionens budget så att verksamhet som är skadlig för klimatet kan fasas ut. Vi vill satsa på snabba, pålitliga järnvägar i hela Europa, inte lägga pengar på fossilburna motorvägar. Vi vill satsa för en klimatomställning av jordbruket, inte ge pengar till EU:s rikaste markägare med klimat- och miljöskadliga jordbruksverksamheter.\n\nEU:s flyktingpolitik har rest höga murar mot omvärlden. Varje år dör människor i försök att ta sig in över unionens gränser. Den politiken måste ändras. Människor måste kunna fly till EU och asylskäl ska prövas på ett rättssäkert sätt. Det behövs fler lagliga vägar till EU.\n\nVi vill att EU ska få bättre verktyg att ta itu med brott mot de mänskliga rättigheterna inom unionen. Mänskliga rättigheter, fredlig konflikthantering och en konfliktförebyggande politik behöver sättas i första rummet för EU:s bistånds- och utrikespolitik.\n\nVi vill stärka demokratin i EU och ge bättre möjlighet till insyn och granskning. Offentlighetsprincipen enligt svensk modell bör gälla också i EU. Vi vill ha bättre regler för lobbyister.\n\nEU:s utrikespolitik ska vara inriktad på fred och utveckling. EU:s säkerhetsarbete ska kunna hantera hot som klimatförändringen, cyberattacker, pandemier och terrorism. Vi vill inte se en ökad militarisering inom EU. Vi vill modernisera EU:s ekonomiska politik. Det innebär att vi vill att EU ska investera för minskad klimatpåverkan, nya jobb och ökad livskvalitet för EU:s invånare.\n\nMiljöpartiet vill att Sverige behåller kronan som valuta och inte inför euro.\n\nHär hittar du valmanifestet."
  },
  {
    "url": "https://www.mp.se/politik/funktionsratt/",
    "content": "Samhället ska vara tillgängligt för alla\n\nAlla människor, oavsett funktionsvariation eller förmåga, ska ha lika rättigheter och möjligheter.\n\nMiljöpartiet vill\n\nAtt lagen om stöd och service till vissa funktionshindrade (LSS) förtydligas och statligt huvudmannaskap införs i den personliga assistansen så att människor får det  stöd de behöver och har rätt till.\n\nAtt hela samhället blir tillgängligt för personer med psykisk eller fysisk funktionsvariation.\n\nFörbättra stödet för personer med funktionsnedsättning och sällsynta diagnoser oavsett var du bor i landet.\n\nStärka och utveckla läsa-skriva-räkna-garantin för att fler barn med funktionsnedsättning ska få insatser i tid.\n\nMöjliggöra för studenter som p.g.a. funktionsnedsättning, sjukdom eller personlig omständighet ej haft möjlighet att fullgöra sina studier i skola och gymnasium att studera på Komvux och vid behov även läsa om Komvuxkurser.\n\nMotverka diskrimineringen av personer med funktionsnedsättning på arbetsmarknaden.\n\nMotverka funkofobi i samhället.\n\nHa hjälpmedel inom högkostnadsskyddet.\n\nIngen människa ska behöva hamna i en situation där man inte vet hur livet eller vardagen kommer att se ut framöver. Miljöpartiet har länge drivit på för att LSS-lagstiftningen ska förtydligas så att människor får det stöd de behöver och har rätt till, vilket var syftet med LSS från början.\n\nAlla individer är olika och samhället ska inte bara vara utformat för de som utgör normen. Miljöpartiet har tillsammans med Sveriges samlade funktionshindersrörelse varit pådrivande för att bristande tillgänglighet nu klassas som diskriminering i Sverige. Och vi fortsätter vara pådrivande i arbetet med att göra Sverige tillgängligt i praktiken.\n\nMiljöpartiet vill förbättra situationen för den med funktionsnedsättning som har det tufft ekonomiskt. Den som saknar arbetsförmåga ska ändå få ett ekonomiskt stöd som går att leva på.\n\nAlla förtjänar att delta fullt ut i samhället, då är jobb en viktig del. Vi vill öka insatserna så att fler personer med funktionsnedsättning kan få ett jobb och att fler får arbeta utifrån sin egen förmåga.\n\nVi vill även förbättra förutsättningarna för sociala företag. Det ska bli lättare och gå snabbare att få de hjälpmedel som behövs i arbetet. Arbetsgivare ska kunna vara säkra på att kunna få bra stöd vid behov.\n\nFunkofobi kan till exempel innebära negativa attityder, irrationell rädsla, hat och/eller diskriminering mot personer med funktionsnedsättning. Miljöpartiet vill ta fram mer kunskap och sprida kunskap om fenomenet i samhället. Vi vill också att Sverige ska ta fram en  nationell plan mot funkofobi.\n\nOmställningen av transportsektorn ska inkludera alla EU-medborgare. Transport och mobilitet ska vara tillgänglig för alla – oavsett klass, kön eller funktionsvariation.\n\nPersoner med funktionsvariation ska kunna röra sig fritt i EU oavsett vilket stödbehov de har.\n\nVi vill göra diskriminering olagligt i hela EU. EU:s medlemsländer måste anta förslaget till antidiskrimineringsdirektiv för att alla ska skyddas från diskriminering, oavsett diskrimineringsgrund. EU:s strategi för antirasism måste genomföras i alla medlemsländer.\n\nInför alternativa välfärdsmått i EU:s långtidsbudget där också mått för miljö, välfärd och livskvalitet ingår.\n\nBarn, unga, äldre och människor med funktionsnedsättning ska skyddas mot övergrepp och grooming, både online och offline, bland annat genom ökade krav på internetplattformar att motverka spridning av sexuellt material där barn exploateras, och att plocka ner brottsligt material."
  },
  {
    "url": "https://www.mp.se/politik/foreningsliv-folkbildning-och-idrott/",
    "content": "Ett levande föreningsliv\n\nMånga i Sverige är ideellt engagerade. Föreningslivet är en bärande samhällskraft, och är bra för samhällsgemenskapen, folkhälsan och demokratin. Stöd och villkor för det demokratiska föreningslivet ska vara långsiktiga och tydliga.\n\nMiljöpartiet vill\n\nGenomför ett civilsamhälleslyft med 1 miljard i en permanent satsning på föreningslivet och civilsamhället.\n\nStärka friluftslivet.\n\nStärka idrottsrörelsen satsa på anläggningar och utemiljöer.\n\nGynna en mångfald av aktiviteter.\n\nSäkra en trygg idrott och frihet fri från kränkningar och övergrepp.\n\nGe mer offentligt stöd till folkbildningen och studieförbunden,\n\nBryta civilsamhällets beroende av projektstöd.\n\nSäkra att föreningslivets oberoende röst värnas.\n\nUppmuntra ungdomars engagemang och se till att det finns en jämlik och jämställd fördelning av resurserna.\n\nFör att vi ska vara ett samhälle som håller ihop krävs ett kitt. För många människor är engagemanget för varandra ett sådant. Föreningslivet fyller många funktioner i vårt samhälle – man höjer rösten för utsatta, man skapar fritidsaktiviteter för barn och unga, man motverkar social utsatthet och ensamhet, men man bidrar också i välfärden och samhällsbygget. Över hälften av befolkningen i Sverige arbetar ideellt, och i genomsnitt lägger vi 15 timmar i månaden på ideellt arbete.\n\nFöreningslivet ska kunna agera oberoende och långsiktigt utifrån sin egen idé. Staten måste ge goda förutsättningar, men låta organisationerna göra resten. Vi vill öka det ekonomiska stödet till föreningsliv och studieförbund, så att fler får känna att deras engagemang är viktigt. Civilsamhället ska inte behöva vara beroende av projektstöd. Den självständiga, kritiska rösten, ska värnas.\n\nIdrotten stärker folkhälsan och ger människor ett socialt sammanhang. Det är särskilt viktigt att barn och unga har rättvisa möjligheter att utöva idrott. Idrottsrörelsen ska vara bred och inkluderande. Alla ska kunna utöva den idrott de vill, oberoende av kön eller funktionsvariation. I dag läggs en större andel av våra offentliga resurser på killars idrottande än på tjejers. Det vill vi ändra på. Vi vill också förbättra möjligheterna till spontanidrott. Det ska finnas tillgång till öppna idrottsplaner, motionsspår, skateboardramper eller annat som gör det lätt att röra på sig, där människor bor.\n\nDet behövs platser för rörelse, idrott, friluftsliv och övriga föreningslivet – i städer, på mindre orter, på landsbygden och i glesbygd. Vi vill inrätta en särskild fond för att ge kommunerna bättre stöd i planering och byggande av anläggningar."
  },
  {
    "url": "https://www.mp.se/politik/foretagande/",
    "content": "Grön företagarpolitik skapar jobb\n\nSverige och Europa behöver moderna och innovativa företag som skapar jobb både i stad och på landsbygd. Vi vill ge fler företag möjlighet att utvecklas och anställa fler.\n\nMiljöpartiet vill\n\nAtt det ska bli enklare att starta och driva företag.\n\nFörbättra tryggheten och minska regelkrånglet för företagare.\n\nSkapa fler gröna jobb genom att satsa på kompetensförsörjning till klimatomställningen.\n\nSkapa bättre förutsättningar för arbetsintegrerande sociala företag att skapa jobb för människor som står långt från arbetsmarknaden.\n\nHelt ta bort energiskatten för företag som producerar el för eget bruk.\n\nErsätta jordbrukets fossila subventioner med ett grönt avdrag som sänker skatten på jobb och företagande för jordbruket.\n\nFör den som funderar på att ta steget och förverkliga sina idéer genom att starta ett företag ska det kännas tryggt och enkelt. Vi vill fortsätta förbättra småföretagens villkor och ge fler företag förutsättningar att utvecklas och anställa fler.\n\nVi vill minska regelkrånglet som idag kan vara en belastning, så att både du och ditt företag kan utvecklas. Vi vill också utveckla det sociala skyddsnätet för företagare.\n\nFöretagare i hela EU förtjänar en politik som gynnar entreprenörskap, innovation och hållbar utveckling. Vi har en stor utmaning framför oss: att gå från ett ekonomiskt system som inte tar hänsyn till klimatet – till ett system som bidrar till omställningen till ett grönt och modernt samhälle.\n\nVi vill investera i kompetensutveckling och miljösmart teknik, ge en morot till de som vill vara med i omställningen och fasa ut miljöskadliga subventioner. Europas näringsliv ska vara långsiktigt hållbart. EU ska stärka klimatomställningen och EU:s budget användas klimatsmart.\n\nSociala företag är företag som har som mål att skapa samhällsnytta. Särskilt arbetsintegrerande sociala företag är bra på att integrera de mest utsatta grupperna i samhället och arbetslivet. De sociala företagen är också viktiga för att glesbygderna, där serviceutbud annars riskerar att försvinna, ska kunna leva. Vi vill förbättra villkoren för dessa företag.\n\nEU ska leda arbetet för en mer rättvis värld. Storföretag ska hållas ansvariga för det de gör i fattiga länder och ska inte kunna föra undan enorma belopp till skatteparadis. Handel och bistånd ska hänga ihop och sträva mot samma mål.\n\nMiljöpartiet vill att EU driver på för ett bindande regelverk för företags ansvar för miljö, liksom för mänskliga och fackliga rättigheter.\n\nCirkulär ekonomi (Motion 2020)Stöd till småföretag – hela listan 2021"
  },
  {
    "url": "https://www.mp.se/politik/stod-till-smaforetag-hela-listan/",
    "content": "Stöd till småföretag – hela listan\n\nEn förutsättning för att kunna bo och leva i alla delar av landet är att det finns företag och arbetstillfällen. I budgeten för 2021 har Miljöpartiet fått igenom viktiga satsningar för småföretag.\n\nBredband i hela Sverige\n\nHelt avgörande för att kunna driva företag i hela landet är att det också finns pålitlig och trygg tillgång till bredband. Totalt satsar vi ytterligare 2 miljarder kommande tre år för bredbandsutbyggnad i hela Sverige.\n\nStöd till besöksnäringen\n\nBesöksnäringen är särskilt drabbad av restriktionerna med anledning av Covid 19, därför inför vi ett särskilt stöd till besöksnäringen på 100 miljoner kr för att kunna återstarta efter pandemin.\n\nSamtidigt får Visit Sweden ett ändrat uppdrag för att kunna attrahera även inhemsk turism.\n\nStöd till egenföretagare\n\nEgenföretagare har hamnat mellan stöden som regeringen genomfört under Coronakrisen och därför genomförs nu ett stödpaket till personer som driver egen verksamhet, liknande det omställningsstödet som redan gäller för större företag.\n\nSänkt skatt på investeringar\n\nFör att inte småföretag ska dra sig för att göra investeringar så föreslår regeringen att det införs en tillfällig skattereduktion för investeringar i inventarier, i alla företagsformer. Det kan vara nya energisnåla kylar och frysar till matvarubutiken, en elbil till budfirman, bättre skogsmaskiner till skogsbruket, en lastbil med mindre utsläpp till åkeriet eller kanske nya dragskåp till laboratoriet.\n\nUtvidgat växastöd\n\nVi utökar tillfälligt växa-stödet så att nedsättningen av arbetsgivaravgifter även gäller för företag som anställer sin andra medarbetare. Sedan tidigare gäller det den första anställda.\n\nÅterstart av kultursektorn\n\nDet kommer ta ett tag för kulturen att återhämta sig. Det tar tid innan människor börjar röra sig ute i samhället som tidigare, och många kulturverksamheter måste planera långt i förväg. Samtidigt kommer produktioner och evenemang framöver att ha högre omkostnader för att kunna genomföras. Regeringen föreslår därför 3,4 miljarder extra till kulturen.\n\nMathantverk\n\nFör att bevara och utveckla kunskapen om mathantverk föreslås Eldrimner tillförs 10 miljoner kronor per år under perioden 2021-2023. Eldrimner är det nationella centrumet för mathantverk.\n\nFrämjande av rennäringen\n\nEtt stödpaket till rennäringen på 15 miljoner kr för 2021 som också inkluderar höjd ersättning för rovdjursförekomst."
  },
  {
    "url": "https://www.mp.se/politik/barn-och-forskola/",
    "content": "Fler barn i förskola och fritidshem\n\nMiljöpartiet vill skapa en jämlik förskola för alla barn, oavsett var i landet man bor eller vilken bakgrund ens föräldrar har. Vi vill också att alla barn ska ha rätt att gå på fritids.\n\nMiljöpartiet vill:\n\nSatsa 2 miljarder kronor per år för att stärka likvärdigheten i förskolan.\n\nAtt alla barn över tre år aktivt ska erbjudas en förskoleplats varje år.\n\nÅterinföra kommunernas ansvar att följa upp de barn som inte går i förskolan.\n\nGe alla barn rätt till fritids, oavsett vad deras föräldrar gör.\n\nStärka kvaliteten och likvärdigheten i fritidshemmet.\n\nAtt förskolor ska använda en genusmedveten pedagogik som ger barnen möjlighet att vara sig själva.\n\nFörskolan har en viktig roll i att kompensera för skillnader i barns uppväxtvillkor. Vi vet också att deltagande i förskola har betydelse för barnets framtida skolresultat. I Sverige går idag nästan alla barn i förskola, men bland de barn som inte deltar kommer en större andel från familjer bosatta i områden med större socioekonomiska utmaningar. Ofta finns det också fler barn med annat modersmål än svenska i dessa områden, samtidigt som det arbetar färre legitimerade förskollärare och utbildade barnskötare här.\n\nMiljöpartiet vill stärka likvärdighetsbidraget för förskolan. Fullt utbyggt ska det omfatta två miljarder kronor varje år och kunna användas till att anställa fler pedagoger, höja lönerna, kompetensutveckling eller fler specialpedagoger – allt utifrån de lokala behoven. Alla förskolor ska få del av pengarna, men de som har tuffast förutsättningar ska få mer.\n\nMiljöpartiet vill också att fler barn ska ges möjligheten att ta del av förskolan. I dag deltar barn med utländsk bakgrund i förskolan i betydligt lägre utsträckning än barn med svensk bakgrund. Det är allvarligt, inte minst med tanke på att förskolans kompensatoriska uppdrag har stor betydelse för att ge alla barn likvärdiga livschanser.\n\nVi vill också att alla barn som inte går i förskolan aktivt ska erbjudas en förskoleplats varje år från tre års ålder och att kommunerna följa upp de barn mellan tre och fem år som inte tar del av förskolan.\n\nÄven fritidshemmet är ett viktigt komplement till skolan som stödjer barnens lärande och ger både social och språklig träning. Fritids kan fylla en viktig roll i att stötta de barnen som har tuffast förutsättningar att klara skolan. Men de barn som har störst nytta av fritids saknar ofta rätten att gå där. Ett barn med långtidsarbetslösa föräldrar eller som av andra skäl befinner sig i en utsatt miljö riskerar att gå miste om fritidshemmets stöd eftersom det idag bara är barn vars föräldrar arbetar som har rätt att gå där. Vi vill stärka kvaliteten och likvärdigheten i fritidshemmet, och ge alla barn rätt till fritids. Oavsett vad deras föräldrar gör.\n\nMindre barngrupper i förskolan är viktigt både för barnens lärmiljö och för de anställdas arbetsmiljö. Miljöpartiet drev i regering igenom en omfattande satsning på att skapa mindre barngrupper i förskolan. Detta har gett resultat, men arbetet för att skapa mindre barngrupper måste fortsätta. Det handlar både om barnens lärmiljö och personalens arbetsmiljö. Att pressa in för många barn i förskolegrupperna får aldrig bli en metod för att spara pengar.\n\nPersonalen är förskolans viktigaste resurs. Idag råder det stor brist på både legitimerade förskollärare och utbildade barnskötare. Vi behöver både locka nya personer att jobba i förskolan och värna den personal vi har idag. För att nå dit måste vi komma tillrätta med de höga sjuktalen och satsa rejält på att förbättra arbetsmiljön. Vi behöver också göra förskolans yrken mer attraktiva på andra sätt, och hitta vägar för att få fler förskollärare och utbildade barnskötare att vilja arbeta på de förskolor som har de tuffaste förutsättningarna, eftersom de idag har en lägre andel utbildade pedagoger.\n\nMiljöpartiet driver även på för att blivande förskollärare som arbetar i förskolan ska kunna studera på deltid med full lön. Vi vill kvalitetssäkra barnskötarutbildningen och på sikt göra barnskötare till en skyddad yrkestitel. Det handlar både om att höja yrkets status och om att säkra barnens tillgång till rätt utbildad personal.\n\nAlla barn måste ges lika möjligheter att utvecklas och leva sina liv utan att hämmas av könsroller eller andra stereotypa föreställningar. Vi vill att förskolor ska använda en genusmedveten pedagogik, för att ge barn möjlighet att få vara sig själva."
  },
  {
    "url": "https://www.mp.se/politik/en-gron-ai-politik/",
    "content": "Programfördjupning: En grön AI-politik\n\nI denna programfördjupning lyfter vi de perspektiv på artificiell intelligens (AI) som Miljöpartiet de gröna anser är mest angelägna att belysa utifrån gröna värderingar.\n\nMiljöpartiets politik för AI utgår från att människan ska vara fri att forma sitt liv så länge det sker i solidaritet med världens alla människor, med kommande generationer och med djur, natur och det ekologiska systemet. AI kan hjälpa samhället att övervinna vår tids stora utmaningar.\n\nMen det är fortfarande en ung teknik som ständigt utvecklas.\n\nAI används i detta sammanhang som en samlingsterm för digitala system som kan utföra uppgifter som vanligtvis associeras med mänsklig intelligens. Exempel på AI som används idag är system för att översätta text, söka information och för självkörande bilar."
  },
  {
    "url": "https://www.mp.se/politik/gruvor-och-mineraler/",
    "content": "En hållbar mineralpolitik\n\nMiljöpartiet vill se en hållbar mineralpolitik. Det innebär att vi ska minimera behovet av att öppna nya gruvor. Vi vill istället att en större del av de mineraler vi behöver ska komma från återvinning. Men också att vi ska se över hur man bättre kan använda resurserna som finns i de gruvor där miljöskadan redan är gjord, exempelvis genom att öppna gamla nedstängda gruvor.\n\nMiljöpartiet vill\n\nIntensifiera arbetet med återvinningen av kritiska metaller och mineraler.\n\nFrämja ett effektivt användande av alla ändliga resurser.\n\nGenomföra SOU 2018:59 Statens gruvliga risker om tillräckliga ekonomiska säkerheter för efterbehandling vid gruvverksamhet.\n\nFörbjuda brytning av mineral på platser där det riskerar att kraftigt skada närmiljö, såsom i alunskiffer.\n\nRatificera ILO:s konvention 169 för att garantera att svenska staten respekterar samers rättigheterna som urfolk.\n\nStoppa järnmalmsgruvan i Gállok.\n\nSe till att samers åsikter hörs tidigt i processen, i syfte att nå en meningsfull dialog och komma överens, i enlighet med den nya konsultationsordningen.\n\nStimulera forsknings- och utvecklingsinsatser för förbättrad miljöhänsyn vid gruvdrift, hantering av utvinningsavfall och förbättrad utvinning av mineral ur utvinningsavfall\n\nGe mark- och miljödomstolarna, länsstyrelserna och Naturvårdsverket de resurser och den kompetens som krävs för att kunna fullgöra sina uppdrag inom miljöprövningen.\n\nMiljöpartiets vision för en hållbar mineralpolitik bygger på en helhetssyn som skapar förutsättningar för både natur och människa. Mineralutvinning påverkar alltid närmiljö negativt. Samtidigt kräver bland annat expansionen av förnybar energiproduktion och elektrifieringen av fordonsflottan stora mängder av vissa kritiska mineraler och metaller.\n\nFör att tillgodose de resursbehov som finns i och med den gröna omställningen anser Miljöpartiet att vi först och främst behöver en politik som främjar återvinning och ett effektivt användande av jungfruliga naturresurser. På den vägen kan vi minska behovet av ny gruvbrytning och annan miljöskadlig utvinning av naturresurser.\n\nOavsett vilket kommer dock behovet av nya strategiska mineraler och metaller vara fortsatt högt i och med den gröna omställningen. Gruvföretag verksamma i Sverige regleras av en av världens strängaste miljölagstiftningar. Detta innebär att miljöpåverkan i Sverige från utvinning av mineraler och andra naturresurser ofta är mindre än i andra länder. Sveriges berggrund är dessutom rik på flera av dessa kritiska metaller och mineraler. Resurserna som möjliggör vår omställning till ett hållbart samhälle borde därför inte komma från andra länders gruvbrytning. Framförallt inte då den leder till större skada på miljö.\n\nÄven om Sveriges miljöskydd är starkt jämfört med många andra länder är det långt ifrån tillräckligt. En fortsatt utveckling av miljöskyddet är en förutsättning för att Sverige ska fortsätta nyttja sina naturresurser. Framförallt eftersom att behovet av vissa strategiska naturresurser kan komma att öka i och med klimatomställningen. Klimat får inte gå före miljöskydd – ; de måste gå hand i hand.\n\nAllt eftersom att användningen av metaller ökat i våra samhällen finns nu en betydande del av dessa resurser lagrade i prylar och bebyggelse. För att minska uttaget av jungfruliga naturresurser måste vi som samhälle bli bättre på att ta vara på material i uttjänta produkter, så kallad urban mining.\n\nAvfall från utvinning och bearbetning av mineraler är en idag nästintill outnyttjad resurs. Nuvarande lagstiftning försvårar användning av detta avfall. Istället hamnar denna råvara ofta på deponi. Miljöpartiet ser därför ett stort behov av att stimulera forsknings- och utvecklingsinsatser för förbättrad miljöhänsyn vid gruvdrift, hantering av utvinningsavfall och förbättrad utvinning av mineral ur utvinningsavfall.\n\nEn stor del av gruvbrytningen sker idag inom Sápmi. Gruvindustrin gör därför ofta intrång i områden som är viktiga för rennäringen och övrig samisk markanvändning och kultur. Utöver gruvnäringen gör även energiproduktion och skogsbruk sådana intrång på samernas rättigheter som urfolk.\n\nAtt samerna idag formellt ses som en ursprungsbefolkning i Sverige innebär att de folkrättsligt åtnjuter en särställning. Enligt artikel 132 i den av FN antagna urfolksdeklarationen har urfolken rätt till sin mark, sina territorier och sina resurser för att behålla sin kultur, sin rätt till erkännande av deras olika identiteter, sin rätt till självstyre och självbestämmande, och rätt att tillfrågas om samtycke i beslut som kan påverka dem. Stater ska enligt samma artikel samråda och samarbeta i god tro med den inhemska befolkningen som berörs genom deras egna representativa institutioner för att få deras fria och informerade samtycke innan godkännandet av ett projekt som påverkar deras mark eller territorier och andra resurser.\n\nSverige har ännu inte ratificerat ILO:s konvention 169. Detta uppmärksammas återkommande av bland annat FN:s rapportörer. Utöver att kränka Sveriges ursprungsbefolkningar är detta en tydlig svart fläck på vårt många gånger goda internationella rykte.\n\nMiljöpartiet ledde arbetet i regeringen med att ta fram en konsultationsordning för det samiska folket, för att möjliggöra en meningsfull dialog med samerna. Nu när konsultationsordningen är på plats hoppas vi att den kommer leda till att samers rättigheter förstärks och deras röster hörs klart och tydligt. Syftet med den nya lagen är att samers inflytande stärks och att vi uppnår en meningsfull dialog, med det tydliga syftet att komma överens. Många platser är inte lämpliga för gruvor och ett tydligt exempel på det är gruvan i Gállok."
  },
  {
    "url": "https://www.mp.se/politik/miljo/",
    "content": "En hållbar värld inom planetens gränser\n\nVi vill ha en hållbar värld, där alla kan leva goda liv utan att ekosystemen utarmas. Vi vill skydda skogen, haven och den biologiska mångfalden. Men omställningen kan aldrig handla om att välja mellan klimat och miljö, som allt oftare påstås i den svenska klimatdebatten. De två kriserna är tätt sammankopplade och måste lösas gemensamt.\n\nVi är beroende av naturen omkring oss för att få ett gott liv. Idag skadas våra ekosystem och växter och djur hotas. Vi riskerar att våra barn och barnbarn får det sämre än vi själva.\n\nSverige har sexton ambitiösa miljömål. Alla är viktiga, men fortfarande nås bara ett av 16 mål.\n\nMiljöpartiet vill byta riktning. Vi vill utveckla samhället med hänsyn till kommande generationer, djur och natur. Miljön måste genomsyrar politiken inom alla områden, från trafik till ekonomi, och vi måste nå våra miljömål.\n\nVi vill ha en rättvis fördelning av jordens resurser. Rika länder har ett ansvar att minska utsläppen i en snabbare takt än fattiga länder. Omställningen måste gå hand i hand med jämlikhet, social rättvisa och rätten till hållbar försörjning\n\nMiljöpartiet vill\n\nBygga ett resurssnålt och cirkulärt samhälle där det är lätt att leva miljövänligt.\n\nSatsa på levande skogar med varsamt skogsbruk och skydda mer natur, utrotningshotade djur och växter.\n\nSatsa på klimatsmart och ekologisk mat, en giftfri vardag och hållbar konsumtion.\n\nKämpa för friska hav och rent vatten istället för att pressa ekosystemen till bristningsgränsen.\n\nLäs mer om Miljöpartiets miljöpolitik i EU-valet 2024 här: Valmanifest till Europaparlamentsvalet 2024 (mp.se)\n\nFör att förhindra en klimatkris behöver Sverige och världen sluta använda kol, olja och gas. Utsläppen måste minska dramatiskt och snabbt, samtidigt måste vi minska de växthusgaser som redan finns i atmosfären. För att klara detta behöver våra samhällen transformeras i grunden och varje del av samhället behöver vara en del i omställningen.\n\nKlimatförändringarna och den skenande förlusten av biologisk mångfald är två tätt sammankopplade kriser. Vi har inte råd att förvärra artkrisen i jakten på enkla men falska klimatlösningar. Så kallade naturbaserade klimatlösningar har potential att både minska utsläpp, gynna biologisk mångfald och stärka vår motståndskraft mot klimatförändringarnas konsekvenser. Det finns olika sätt att minska utsläppen på, men det finns bara ett sätt att göra det på som är både långsiktigt hållbart och tillräckligt snabbt för att vara i linje med Parisavtalet. Det är att jobba med naturen, inte mot den.\n\nLäs mer: Klimat\n\nTåg, solceller och reparationer ska gynnas före flyg, kol, olja och ohållbara prylar. Miljömärkt ska öka i butiken. Lagar ska förbjuda det som är farligt. Det ska vara lätt att välja miljövänligt.\n\nLäs mer: Trafik\n\nNu pågår den största utrotningen av arter i människans historia. Än finns mycket kvar att rädda. Vi vill att mer värdefull natur skyddas. Skogsbruket ska bli hållbart mer mer varierade, hyggesfria metoder, och vi vill stärka ersättningsrätten för skogsägare som skyddar värdefull natur. Den biologiska mångfalden som vi alla är beroende av måste bevaras och stärkas.\n\nLäs mer: Skog och biologisk mångfald\n\nHaven är jordens största plats för liv. Utan havens liv hotas planetens liv. Vi vill stoppa överfisket och det storskaliga industrifisket. Vi vill skydda hela Östersjön, stora delar av Västerhavet och enbart tillåta fiske som inte utgör en skada på ekosystemet. Vi vill stoppa övergödningen, fasa ut användningen av miljögifter, stoppa spridningen av mikroplast och plastskräp till våra hav, sjöar och vattendrag.\n\nLäs mer: Hav, vatten och fiske\n\nMiljöpartiet vill satsa på mer ekologisk och närodlad mat i Sverige och EU. Vi vill ha bort farliga bekämpningsmedel, och skydda bin och andra livsviktiga pollinatörer. Vi vill ha ett bärkraftigt svenskt jordbruk och särskilt gynna lokalt eko-jordbruk. Vi vill öka den vegetariska matens andel med mer klimatsmart mat.\n\nLäs mer: Mat och jordbruk\n\nMängden skadliga gifter i kläder, mat och miljö ökar. Barn är särskilt utsatta. Miljöpartiet driver på för att alla ska kunna leva i en giftfri vardag. Skärpta lagar och regler behövs och Sverige måste ta en mycket aktiv roll inom EU:s gemensamma kemikaliepolitik.\n\nLäs mer: Kemikalier\n\nMiljöpartiet vill att miljö och hållbarhet ska löna sig. Både för industrin, offentlig sektor och för privatpersoner. Vi behöver ett genomgripande skifte till en hållbar och cirkulär ekonomi. Det måste bli slut på slit och släng, våra begränsade naturresurser måste utnyttjas klokt.\n\nVi behöver smarta produktionskedjor, förnybara material, minskat svinn, fler reparationer, ökad återanvändning och återvinning. Vi vill ha styrmedel och skatter som kraftfullt styr mot en hållbar och cirkulär ekonomi, ger omfattande energieffektivisering och 100 procent förnybar energi. Krav på miljönytta och hållbarhet ska genomsyra offentlig upphandling.\n\nLäs mer: Ekonomi och skatter\n\nKlimatet är avgörande för alla på jorden. Vårt mål är att Sverige ska bli det första fossilfria välfärdslandet. Vi vill satsa på klimatsmarta lösningar som tåg, solceller, trähus, elbilar, cyklar, grön industri, reparationer och konsumtion av tjänster.\n\nVi vill bygga ett starkt samhälle där klimatomställningen blir en framgång med innovationslust, ny teknik och nya goda vanor. Samtidigt vill vi genom biståndet stötta fattiga länder att bli kvitt beroende av fossila energikällor och genomföra sin klimatomställning av samhället.\n\nLäs mer: Klimat"
  },
  {
    "url": "https://www.mp.se/politik/skog-och-biologisk-mangfald/",
    "content": "Stärk skyddet av natur\n\nDet pågår en global naturkris av en aldrig tidigare skådad omfattning i människans historia. Världen är på väg in i ett sjätte massutdöende av arter. Artkrisen pågår även i Sverige. Vi människor är beroende av ekosystemen som ger oss luft, vatten, energi och mat. Miljöpartiet vill att skogen, jorden och vattnet brukas på ett hållbart sätt. Vi vill bevara våra djur- och växtarter och skydda skogarna.\n\nMiljöpartiet vill\n\nSkydda 30 procent av land, hav och sjöar till 2030.\n\nÅterställ 30 procent av alla förstörda ekosystem över hela EU till 2030, och inför tuffa sanktioner mot de som inte lever upp till kraven.\n\nStoppa avverkningarna av Sveriges sista naturskogar.\n\nBruka jorden med hänsyn – styr mot en övergång till naturnära och hyggesfritt skogsbruk.\n\nStatens markinnehav ska vara ett föredöme inom skogsbruket.\n\nRädda pollinerande insekter och stärk den biologiska mångfalden.\n\nÅterställa våtmarker som torrlagts i snabbare takt.\n\nAtt storskalig miljöförstörelse, så kallat Ekocid, ska erkännas som internationellt brott.\n\nFör oss är det viktigt att skydda värdefull natur och bevara den biologiska mångfalden, i Sverige och i hela världen. På global nivå pågår just nu den största utrotningen av arter i mänsklighetens historia. Även i Sverige går utvecklingen åt helt fel håll. Ekosystemen i våra hav, skogar, fjäll, sjöar och jordbruksmarker fortsätter att utarmas. Men mycket återstår som vi kan rädda.\n\nKlimatkrisen och krisen för den biologiska mångfalden är mycket nära sammankopplade och måste lösas samlat. Vi vill ställa om vårt skogsbruk, jordbruk och fiske till att bli mer hållbart. Då kan vi bevara många djur- och växtarter och skapa starka ekosystem som både lagrar in mer kol från luften och står emot klimatförändringar bättre. Vi vill att krav på hänsyn till biologisk mångfald ska ingå i samtliga politikområden inom EU som påverkar naturmiljön.\n\nEtt starkt strandskydd är nödvändigt för att kunna skydda djur och växter som lever på stränder och i vattnet. Strandskyddet är också viktigt för friluftslivet och det hjälper till att skydda oss från översvämningar som kommer bli allt vanligare till följd av klimatförändringarna.\n\nVi vill bevara de pollinerande insekterna som vi behöver för att få mat. Vi behöver driva frågan i Sverige, men också inom EU och internationellt. Vi vill förbjuda farliga bekämpningsmedel och bevara jordbruksmark och de artrika ängs- och betesmarkerna.\n\nDet behövs också omfattande satsningar på att återställa natur som människan förstört. Det kan handla om att återställa igenväxande ängs- och betesmarker, övergödda havsvikar eller laxvatten med vandringshinder. Våtmarker kan restaureras så att de börjar bidra till dricksvattenförsörjningen igen.\n\nVi behöver levande, artrika skogar. Då måste vi ge skogen möjlighet att utvecklas och bevara de växter och arter som bor där. Värdefull skog ska skyddas, inte förstöras.\n\nSveriges fjällskogar har kallats Sveriges Amazonas och utgör Europas sista, stora vildmarksområde. Vi vill ge de unika, sammanhängande fjällskogarna ett långsiktigt skydd, liksom andra värdefulla naturområden över hela landet.\n\nLäget i den svenska skogen är på många sätt kritiskt, med en omfattande artkris och brist på livsmiljöer för många arter. Krisen växer i takt med att det moderna plantageskogsbruket breder ut sig. Det behövs en bred omställning av skogsbruket mot hållbara, klimatanpassade och mer varierade skogsbruksmetoder. Det är avgörande för att bevara mångfalden av arter, öka kolinlagringen och skapa starka, motståndskraftiga skogar som är bättre rustade för klimatförändringarna.\n\nMyndigheter och statliga bolag med stort markinnehav ska ha en nyckelroll som föredöme för att bevara och utveckla den biologiska mångfalden. Miljöpartiet vill se omfattande satsningar på moderna, hyggesfria skogsbruksmetoder och ökad naturhänsyn. EU:s naturvårdsdirektiv måste genomföras fullt ut i alla medlemsstater."
  },
  {
    "url": "https://www.mp.se/politik/skogspolitiska-program/",
    "content": "Skogspolitiska program: Guld och gröna skogar\n\nMiljöpartiets skogspolitiska program för ett hållbart samhälle"
  },
  {
    "url": "https://www.mp.se/politik/programfodjupning-biologisk-mangfald/",
    "content": "Programfödjupning biologisk mångfald\n\nBiologisk mångfald\n\nBevarad biologisk mångfald är en förutsättning för fungerande ekosystem och vår existens på jorden. Ekosystemens livsviktiga funktioner, såsom produktion av syre, pollinering och vattenrening, är nödvändiga för att vi och våra barn ska kunna leva ett gott liv. Miljöpartiet vill skapa ett hållbart samhälle där människans livsstil inte längre hotar arter eller ekosystem. Vi vill öka takten för att värna biologisk mångfald, fortsätta satsa på skydd av natur och hållbart brukande av naturtillgångar. Vi vill också återskapa och ge nytt liv och åt natur och friluftsliv. Det här är en ekonomisk investering eftersom ekosystemtjänster skattas högt i ekonomiska kalkyler. I det här programmet presenterar Miljöpartiet en rad konkreta politiska förslag för att bevara den biologiska mångfalden."
  },
  {
    "url": "https://www.mp.se/politik/starkare-skydd-djur-och-natur-hela-listan/",
    "content": "Starkare skydd för djur och natur – hela listan\n\nI budgeten för 2021 har Miljöpartiet sett till att djuren, naturen, hav och vatten får ett starkare skydd.\n\nVi står inte bara inför en klimatkris. Det pågår också en enorm artutrotning. Det finns inget mer effektivt sätt för att skydda hotade arter än att skydda naturen de lever i.Vi står inte bara inför en klimatkris. Det pågår också en enorm artutrotning.\n\nFler naturreservat\n\nÖver 1 000 naturreservat har inrättats eller utökats sedan 2014, och i höstbudgeten satsar vi 600 miljoner för 2021 på att skydda ännu mer natur.\n\nNaturnära jobb\n\nFörbättrar integrationen, skapa jobb för nyanlända och långtidsarbetslösa i de gröna näringarna, och satsningar på våtmarker.\n\nVåtmarker\n\nGenom att återställa våtmarker kan vi snabbt minska utsläppen av växthusgaser och gynna biologisk mångfald.\n\nHav och vatten\n\nÖvergödning och gamla miljösynder hotar våra hav och vatten. Vi höjer därför anslaget för sanering med 350 miljoner kronor. Genomförande av generellt stopp för bottentrålning i skyddade områden. Förstärkt fiskerikontroll.\n\nHållbar besöksnäring\n\nStöd till hållbar besöksnäring, exempelvis ekoturism. Visit Swedens uppdrag ändras så att de också ska jobba med inhemsk turism.\n\nNegativa utsläpp\n\nFlera satsningar på att utveckla koldioxidlagring.\n\nStärkt miljöövervakning, miljöprövning och miljötillsyn\n\nBekämpning av invasiva främmande arter\n\nDet finns inget mer effektivt sätt för att skydda hotade arter än att skydda naturen de lever i. Vi satsar för att bekämpa främmande invasiva arter.\n\nEkologisk jordbruk\n\nArbetet med att främja ekojordbruk säkras.\n\nAlternativ till djurförsök\n\nFortsatt finansiering av kompetenscentrum för alternativ till djurförsök."
  },
  {
    "url": "https://www.mp.se/politik/hav-vatten-och-fiske/",
    "content": "Levande hav, sjöar och vattendrag\n\nHav och vatten ger mat, luft och en frisk planet. Friska hav lagrar in enorma mängder koldioxid ur atmosfären. Nu hotas haven av överfiske, övergödning, plastskräp och gifter. Djur och växter i hav och vatten står inför enorma utmaningar när klimatet förändras. Läget i de svenska haven är på många sätt akut. För att rädda havens liv krävs omfattande och kraftfulla åtgärder. Vi måste rädda våra vatten och livet i vattnen, nu.\n\nMiljöpartiet vill\n\nInföra en ny övergripande havslag för EU som styr mot ett friskt, levande och motståndskraftigt hav.\n\nInrätta fler, större och starkare skyddade områden i havet och i våra sjöar och vattendragstoppa överfisket och skärp EU:s gemensamma fiskeripolitik.\n\nFörbjuda industrifiske i Östersjön och stoppa bottentrålning.\n\nStoppa övergödningen, fasa ut användningen av miljögifter, stoppa spridningen av mikroplast och plastskräp till våra hav, sjöar och vattendrag.\n\nStoppa gruvdrift och okontrollerad exploatering av våra havsbottnar.\n\nSkärp skyddet av våra livsviktiga dricksvattentäkter.\n\nStödja fiskeförvaltning i utvecklingsländer.\n\nFörsvara allemansrätten,  bevara strandskyddet och återskapa förstörda miljöer i kustzoner.\n\nStärka skyddet av våra dricksvattentäkter och se till att det finns fungerande reservvattentäkter.\n\nLäs mer\n\nMP: snart är det för sent att rädda Östersjön\n\nMP: Inför totalstopp för trålning i Östersjön\n\nVi måste ställa om – med hjälp av naturen\n\nSkydda sillen, strömmingen och torsken i Östersjön\n\nMiljöpartiet i regering gör #havsoffensiv\n\nMiljöpartiet föreslår skatt på engångsartiklar\n\nMiljöpartiet vill förbjuda mikroplaster\n\nMiljöpartiet kommittémotion om miljö, natur och klimat\n\nStor satsning för renare hav\n\nLivet i haven i dag och in i framtiden (motion 2020)\n\nMer skydd av områden till havs och längs våra kuster är avgörande för att vi ska kunna njuta av en levande havsmiljö och biologisk mångfald, även i framtiden.\n\nVi vill göra omfattande satsningar på att återuppbygga kustekosystem och våra utarmade fiskebestånd.Strandskyddet ska värnas och stärkas där det behövs, för att värna kustzonens känsliga ekosystem och säkra allemansrätten.\n\nI vilket vattendrag du än kupar händerna, var du än badar, finns små partiklar av plast. Om vi inte vänder utvecklingen nu kommer det att finnas mer plast än fisk i haven år 2050.\n\nVi vill få bort allt plastskräp och kraftigt öka återvinningen av plast.  Användningen av plast måste minska.\n\nDet ska kunna gå att bada i hav och sjöar utan att riskera att bli sjuk av algblomning eller miljögifter. Jordbruket, användningen av konstgödsel och avlopp är stora källor till övergödningen av våra vatten. EU har en viktig roll att spela i arbetet för en renare Östersjö.\n\nVi vill stötta jordbrukets arbete för minskat näringsläckage, gynna ekologiskt jordbruk fritt från konstgödsel och ge stöd till odlingar till havs som tar upp näringsämnen ur vattnet. Genom att anlägga nya våtmarker kan näringsämnen också bindas in innan de når hav och vattendrag.\n\nVi vill ha bättre avloppsrening, förbud mot farliga ämnen och ett modernare jord- och vattenbruk för att minska risken att gödsel från land rinner ut i hav och sjöar.\n\nÖstersjön och andra hav hotas av miljögifter från många länder. Miljöpartiet vill reformera EU:s kemikaliepolitik och driver på för ett globalt avtal som ska minska spridningen av kemikalier.\n\nUnder alldeles för lång tid har  industriella trålare tillåtits att ta upp enorma mängder strömming och sill ur havet. Trålningen har flyttat närmare och närmare land, och helt konkurrerat ut det småskaliga hållbara kustfisket. Nu är fiskbestånden i ett mycket kritiskt läge – Östersjöns ekosystem är starkt hotade. Vi vill återinföra förbudet mot storskaligt fiske för industriändamål i Östersjön.\n\nRovfiske och fiskemetoder som förstör havsmiljön måste stoppas. Vi vill stärka fiskerikontrollen för att stoppa illegalt fiske, och förbjuda subventioner som leder till överfiske. . Bottentrålningens omfattande, negativa påverkan på bottnarnas ekosystem är välkänd. Vi vill stoppa bottentrålningen i hela EU och få ett slut på fisket efter utrotningshotade arter som ål.\n\nEU ska ha rättvisa och hållbara fiskeriavtal med andra länder.\n\nKlimatkrisen ökar pressen på våra vattenresurser. Bättre kretsloppslösningar behöver utvecklas och hushållningen med vatten behöver öka. Natur som renar vatten, som våtmarker, ska få större skydd och återskapas. Reservvattentäkter och dricksvattentäkter måste ha ett starkt skydd."
  },
  {
    "url": "https://www.mp.se/politik/programfordjupning-hav-och-vatten/",
    "content": "Vatten är livsviktigt\n\nEtt levande och rent hav är en förutsättning för en frisk och hållbar miljö."
  },
  {
    "url": "https://www.mp.se/politik/hbtq/",
    "content": "Lika rätt är allas rätt\n\nAlla människor ska ha rätten och friheten att uttrycka sin kärlek, sexualitet och identitet. Från det viker vi aldrig. Alla familjer ska ha lika rättigheter, transpersoners rättigheter måste stärkas och antidiskrimineringsarbetet måste förbättras. Samhället är idag inte jämlikt och därför är det extra viktigt för oss att kämpa för hbtqi-personers rättigheter.\n\nMiljöpartiet vill\n\nTa krafttag mot diskriminering av hbtqi-personer.\n\nAtt omvändelseförsök ska kriminaliseras i Sverige.\n\nAtt den familjepolitiska lagstiftningen ska vara könsneutral och barn ska kunna ha fler vårdnadshavare än två personer.\n\nStärka asylrätten för hbtqi-personer.\n\nStärka transpersoners och intersexpersoners rättigheter.\n\nÄndra könstillhörighetslagen så att du ska kunna ändra juridiskt könbaserat på självbestämmande och utan könsbekräftande vård.\n\nInföra ett tredje juridiskt kön.\n\nFörbättra hbtqi-kompetensen inom hälso- och sjukvården, skola, förskola och äldreomsorg.\n\nVi vill se krafttag mot diskriminering av hbtqi-personer. Arbetet med hbtqi-personers rättigheter, med särskilt fokus på transpersoners utsatta situation, ska bedrivas intensivt på alla nivåer. Polisens arbete mot hatbrott, hedersrelaterat våld och förtryck och våld i nära relationer, med ett hbtqi-perspektiv, måste stärkas. Möjligheten till upprättelse för personer som har diskriminerats måste förbättras och kunskapen om diskrimineringslagstiftningens krav måste öka. Miljöpartiet vill införa ett skydd mot hets och hat för hbtqi-personer i EU.\n\nVi vill att så kallade omvändelseförsök ska kriminaliseras. Att vara hbtqi-person är inget som kan eller ska förändras genom yttre påtryckningar. Alla har rätt att leva sina liv som de själva önskar. Omvändelseförsök kan vara ett inslag i hedersrelaterat våld och förtryck som drabbar hbtqi-personer, men det kan också förekomma i andra kontrollerande miljöer. Miljöpartiet vill stärka arbetet inom hela detta område.\n\nAlla barn ska ha samma rätt till trygghet, möjligheter och respekt, oavsett hur deras familj ser ut. Heteronormen råder fortfarande alltför ofta i familjepolitiken. För oss är det självklart att alla familjer och föräldrar ska ha lika rättigheter och alla barn har rätt till sina föräldrar. Vi vill att föräldrabalken ska vara könsneutral så att lagstiftningen blir tydlig och jämlik för alla familjer. Vi vill också att fler personer än två ska kunna vara vårdnadshavare för ett barn.\n\nMånga hbtqi-personer i världen saknar möjlighet att leva fritt. I en del länder riskerar hbtqi-personer avrättningar eller offentliga kränkningar. Människor på flykt från förtryck och diskriminering, inte minst från homofobi, bifobi och transfobi, ska få en rättssäker prövning av sina asylskäl.  Ingen ska behöva skickas tillbaka till ett land där det är kriminellt att vara homosexuell eller transperson. Vi vill även att kompetensen om hbtqi-personers livsvillkor ökar bland Migrationsverkets handläggare så att hbtqi-personer som söker asyl behandlas utifrån den hotbild de faktiskt står inför.\n\nAlla människor har rätt att vara sig själva. Transpersoners rättigheter måste stärkas och transfobin i samhället måste minskas. Miljöpartiet vill förändra könstillhörighetslagen så att personer kan ändra juridiskt kön baserat på självbestämmande och utan könsbekräftande vård. Det ska vara möjligt att ändra juridiskt kön från 12 år, med vårdnadshavares tillstånd för minderåriga. Miljöpartiet vill även införa ett tredje juridiskt kön. Vidare måste tillgången till könsbekräftande vård för alla som behöver säkerställas i hela landet och köerna måste kortas. Vi vill att insatserna för transpersoners psykiska hälsa ska stärkas.\n\nVi vill att möjligheten att införa förbud mot icke-medicinskt nödvändiga ingrepp på barn som inte kan ge samtycke utreds. All vård, inklusive den könsbekräftande vården, ska säkerställa rätten till information om den egna medicinska historien.\n\nAlla har rätt till bra vård och bemötande. Miljöpartiet vill att kunskapen inom vården kring bemötandet av hbtqi-personer stärks. Vi vill att ett hbtqi-perspektiv säkerställs inom all hälso- och sjukvård samt folkhälsoarbetet, inklusive elevhälsan och ungdomsmottagningarna. Även tryggheten för äldre hbtqi-personer måste öka och fler regnbågsboenden för äldre ska öppnas.\n\nTillgång till utbildning på lika villkor är en rättighet. Miljöpartiet vill att lärare och pedagoger utbildas inom hbtqi-frågor och hbtqi-personers rättigheter. Vi vill att skolornas arbete med likabehandling och antidiskriminering stärks och att homofobi, bifobi och transfobi i förskolan och skolan motverkas genom ett normkritiskt arbetssätt. Alla idrotts- och simhallar ska ha könsneutrala omklädningsrum som alternativ.\n\nStater som vägrar följa gemensamma principer om demokrati, rättsstat, mänskliga rättigheter och skydd för minoriteter ska snabbt kunna få stöden från EU minskade eller indragna. Vi vill införa ett straffrättsligt skydd på EU-nivå mot hat och hets mot hbtqi-personer och andra minoriteter, införa ett antidiskrimineringsdirektiv och avsätta mer pengar för arbetet mot diskriminering. Vi vill vidga mandatet och förstärka resurserna till EU:s byrå för grundläggande rättigheter."
  },
  {
    "url": "https://www.mp.se/politik/hogre-utbildning-och-forskning/",
    "content": "Bättre villkor för Sveriges studenter\n\nStudenter investerar tid och pengar i sin och Sveriges framtid. De förtjänar hög kvalitet på utbildningen och goda sociala villkor.\n\nMiljöpartiet vill\n\nSkapa förutsättningar för utbildning av hög och likvärdig kvalitet över hela landet och göra det lättare för fler att plugga, oavsett bakgrund.\n\nAtt studenter ska få mer i plånboken och omfattas av a-kassan och sjukförsäkringen.\n\nInföra fler lärarledda timmar och mer praktik.\n\nAtt lärare och forskare vid våra lärosäten ska få tryggare anställningsvillkor.\n\nFrämja det livslånga lärandet.\n\nVi behöver ha utbildning med hög och likvärdig kvalitet över hela landet. Därför behövs också starka forskningsmiljöer över hela landet – det är i mötet mellan forskning och utbildning som goda kunskapsmiljöer skapas.\n\nVi behöver med andra ord både spets och bredd i verksamheten. Utan bredden i både forskning och undervisning finns det inget underlag för spetsforskning. Det omvända gäller också: spetsen behövs för att skapa en bredd med hög kvalitet.\n\nDet finns inga genvägar till högre kvalitet i undervisningen i högskolan. Idag får många studenter alldeles för lite tid med sina lärare. Miljöpartiet vill se fler lärarledda timmar och mer praktik vid studier på universitet och högskola.\n\nVi vill att det ska vara lätt för studenter att jämföra utbildningarnas innehåll och kvalitet, exempelvis genom att högskolor och universitet redovisar hur många lärarledda timmar och vilka examinationstyper ett program eller kurs har.\n\nDen som väljer att plugga vidare ska kunna klara sig ekonomiskt. I regering har Miljöpartiet höjt studiebidraget med 300 kronor och sett till att studenter med särskilda skäl får sjukskriva sig på deltid. Vi vill jobba vidare för att alla studenter ska omfattas av a-kassa och sjukförsäkring på samma villkor som de som jobbar.\n\nAlla ska ha möjlighet att plugga vidare oavsett bakgrund och varifrån de kommer. Vi vill göra högskolor och universitet mer öppna för alla, även för den som läser på distans. Vi vill avskaffa studieavgifterna för utomeuropeiska studenter och se fler samarbeten mellan svenska och internationella lärosäten, särskilt i den fattigare delen av världen.\n\nLärare på universitet och högskola måste få trygga anställningsvillkor och möjligheter att stärkas och utvecklas i sin pedagogiska uppgift. Idag är det mycket vanligt med tidsbegränsade anställningar för undervisande och forskande personal i högskolan. Det skapar sämre förutsättningar för god kvalitet i såväl den högre utbildningen som den akademiska forskningen. Miljöpartiet vill att stärka anställningstryggheten för lärarna och tydliggöra karriärvägarna inom akademin.\n\nEn arbetsmarknad i förändring kräver en utbildningspolitik som ger människor goda möjligheter ställa om och antingen vidareutbilda sig, eller utbilda sig till ett helt nytt yrke. Några kanske flera gånger under sitt yrkesliv.\n\nMiljöpartiet har under många år drivit på för att skapa sådana möjligheter för människor. I regering har vi höjt den övre åldersgränsen för rätt till studiemedel från 56 till 60 år från och med hösten 2021 och drivit på för bättre möjligheter att finansiera studier mitt i livet. Vi välkomnar också den överenskommelse som arbetsmarknadens parter har gjort om ett nytt omställningsstudiestöd."
  },
  {
    "url": "https://www.mp.se/politik/integration/",
    "content": "Människor ska mötas med möjligheter, inte murar\n\nMänniskor som kommer nyanlända till Sverige ska tidigt inkluderas i samhället. Språk, jobb, skola och bostad är viktigt för att kunna etablera sig ett nytt land.\n\nMiljöpartiet vill\n\nInföra ett jämlikhetskliv – en satsning om 11 miljarder kronor för att öka jämlikheten i Sverige\n\ntillsätta en nationell kommission för bekämpning av barnfattigdom\n\nSkapa ett mer enat samhälle genom att bekämpa boendesegregationen\n\nmotverka skolsegregationen genom att skapa ett fritt och rättvist skolval för alla, och förbjuda vinstjakten i skolan.\n\nÅterinföra permanenta uppehållstillstånd som huvudregel och underlätta för familjer att återförenas\n\nGöra det lättare att få jobb på meriter från utlandet och bättre matcha nyanländas kompetens mot bristyrken.\n\nIndividanpassa etableringsprogrammet så att det bättre anpassas efter nyanländas olika förutsättningar\n\nMotverka diskriminering och trakasserier på arbetsmarknaden\n\nTrygg att satsa\n\nMänniskor behöver känna trygghet för att våga satsa och bygga upp ett nytt liv. Ovisshet om framtiden och hur länge man kommer att få stanna, oron över familjemedlemmar och en försämrad psykisk hälsa gör det svårt för många nyanlända med tillfälliga uppehållstillstånd att fokusera på studier och jobb.\n\nVi vill därför återgå till permanenta uppehållstillstånd, istället för dagens tillfälliga, och öka möjligheterna att ta sin familj till Sverige. En människa som får uppehållstillstånd ska ges rätt att bo kvar i kommunen där hen först fått bostad. Så kan människor bygga vidare på sina nätverk, känna trygghet och våga satsa.\n\nEn meningsfull asyltid\n\nIntegrationen börjar redan under asyltiden. Att få möjlighet att lära sig svenska från dag ett, kunna jobba och ha en meningsfull tid som asylsökande, stärker individens möjligheter till snabbare etablering på arbetsmarknaden och i samhällslivet när de har fått uppehållstillstånd.\n\nLätt att jobba\n\nMedan Sverige har brist på ingenjörer tar nyanlända ingenjörer okvalificerade arbeten. Andra nyanlända utan meriter har svårt att få jobb alls. Detta är ett enormt slöseri för både individ, företag och samhälle. Därför vill vi göra det lättare att få validera både akademiska och yrkesmässiga meriter från andra länder.\n\nMiljöpartiets utgångspunkt är alltid tilliten till den enskildes förmåga att finna de bästa lösningarna för sig och sin familj. Detta motsäger inte att samhället samlar sina resurser för att exempelvis styra nyanlända mot bristyrken. Det är tvärtom att se potential i de människor som erbjuder oss sin tid och sina livserfarenheter.\n\nSpråk som nyckel\n\nVuxna nyanlända ska få bättre undervisning i svenska. Vi vill erbjuda högutbildade undervisning i svenska på universitet. Barn och ungdomar ska ha rätt till undervisning i sitt modersmål, forskning visar att det är lättare att lära sig både svenska och andra skolämnen då.\n\nEn etableringstid som gör skillnad\n\nNär en person fått besked om uppehållstillstånd påbörjas det tvååriga etableringsprogrammet hos Arbetsförmedlingen. Där får nyanlända möjlighet att lära sig svenska och få ett jobb eller börja studera, och därmed klara sin egen försörjning. Den genomsnittliga tiden det tar för en nyanländ person att etablera sig i utbildning eller arbete överskrider dock dessa två år.\n\nVi vill förändra etableringsprogrammet så att längden på insatserna bättre anpassas efter individens behov och förutsättningar. Miljöpartiet vill också särskilt satsa på etableringen för utrikes födda kvinnor och verka för att etableringsinsatserna blir jämställda.\n\nMotverka diskriminering\n\nEtt hinder för nyanländas etablering är de förutfattade meningar och den diskriminering som förekommer i samhället. Miljöpartiet vill fortsätta arbetet mot diskriminering och rasism genom att införa skarpare möjligheter till sanktioner mot arbetsgivare som diskriminerar, satsa på antidiskrimineringsbyråer och stärka civilsamhällets långsiktiga förutsättningar.\n\nResurser i skolan\n\nIdag tar ett mindre antal skolor emot majoriteten av de nyanlända eleverna. Vi vill att alla skolor hjälps åt. Vi vill att de skolor som tar mest ansvar ska få mer resurser.\n\nIdeella krafter\n\nMånga ideella krafter har startat hockeyträning, odling, promenader, jämställdhetsgrupper, körsång och svampplockning med nyanlända. Vi vill satsa på sådant engagemang, som bygger broar mellan människor med olika bakgrund. Vi vill också satsa mer på myndigheternas samarbete med ideella krafter.\n\nI EU:\n\nMiljöpartiet vill:\n\nSå stor hänsyn som möjligt ska tas till vilket land den asylsökande vill söka asyl i. Integrationen underlättas när människor får möjlighet att bygga vidare på kontakter de redan har i Europa.\n\nRätten till familjeåterförening ska gälla i alla EU:s länder, oavsett vilken skyddsgrund som ligger till grund för uppehållstillstånd.\n\nÖka möjligheterna för arbetskraftsinvandring EU."
  },
  {
    "url": "https://www.mp.se/politik/miljopartiet-regerar-gron-politik-etablering/",
    "content": "Miljöpartiet regerar: grön politik för etablering\n\nMiljöpartiet har suttit i regering sedan 2014. Under den tiden har vi hunnit göra avtryck i Sveriges politik för etablering för den som är ny i Sverige.Vi vill att människor som kommer till Sverige ska mötas med möjligheter, inte murar.\n\nTidiga insatser för asylsökande\n\nVi har genomfört satsningar på svenska från dag ett, kompetenskartläggning och på organisationernas och idrottsrörelsens arbete med asylsökande.\n\nStärkt samhällsorientering för nyanlända\n\nAntalet studietimmar har ökats från 60 till 100. Mer fokus ska läggas på jämställdhet och mänskliga rättigheter.\n\nFörbättrade förutsättningar för mottagande\n\nNu är det lag på att alla kommuner ska ta ansvar för mottagande av nyanlända (bosättningslagen, gäller från 2016). Vi har också beslutat om en kartläggning av kommunernas mottagandeverksamhet.\n\nBåde för 2019 och 2020 fanns det mer pengar för kommunerna att söka för insatser för nyanlända personer med särskilda behov, till exempel kvotflyktingar och personer med funktionsnedsättningar.\n\nValidering\n\nRegeringen har gjort flera insatser för att det ska gå lättare att validera nyanländas utbildningar och kunskaper och för att de ska kunna komplettera sina utbildningar så att de blir mer gångbara på den svenska arbetsmarknaden.\n\nSnabbspår för personer med kompetens inom bristyrken\n\nRegeringen har tillsammans med arbetsmarknadens parter och Arbetsförmedlingen tagit fram snabbspår med yrkessvenska, snabbare validering och praktikmöjligheter för de som har utbildning eller kompetens inom bristyrken.\n\nSnabbspår för nyanlända företagare\n\nMånga av dem som kommer till Sverige har varit företagare och en stor del av dem som får uppehållstillstånd kommer att arbeta som företagare, visar statistiken. Under förra mandatperioden drev vi därför igenom ett program genom\n\nTillväxtverket, där nyanlända med företagarerfarenhet fick lära sig vad som krävs för att driva företag i Sverige.\n\nSatsningar på svenska för föräldralediga\n\nKvinnornas etablering är generellt sett långsammare än männens. Det beror bland annat på att kvinnor ofta tar ett större ansvar för hem och barn. Vi har därför gjort satsningar på verksamheter där föräldralediga tillsammans med barnet kan lära sig svenska, och därmed lättare kan få jobb och delta i samhällslivet.\n\nGymnasielagen\n\nMånga personer som var barn när de kom till Sverige under år 2015 hann fylla 18 år innan deras ärenden hade prövats, på grund av väldigt långa handläggningstider. Under normala omständigheter hade de haft rätt till uppehållstillstånd, men nu fick de avslag. Genom den så kallade gymnasielagen har de rätt att stanna i Sverige medan de studerar i gymnasieskolan.\n\nInsatser för en likvärdig skola\n\nFör att alla bidra till att alla barn och elever ska få en likvärdig utbildning har regeringen fördelat 4,9 miljarder kronor på alla landets skolhuvudmän så att de ska kunna göra förstärkningar där det behövs. Andra exempel på reformer är läsa-skriva-räkna-garantin och satsningar på läxhjälp och lovskola.\n\nFler insatser som ökar möjligheten för etablering\n\nRegeringen har också drivit igenom ett antal satsningar som inte riktar sig särskilt till nyanlända men som ändå ökar deras möjligheter till etablering:\n\nLångsiktigt arbete för att minska och motverka segregationen.\n\nKommission för jämställda livsinkomster. Ska särskilt beakta de särskilda villkor som gäller för utrikes födda kvinnor och män.\n\nMer resurser till för arbetet mot hedersrelaterat våld och förtryck. Bland annat har Socialstyrelsen fått i uppdrag att ta fram lagförslag på hur barn och unga i större utsträckning kan få del av insatser även när vårdnadshavare säger nej.\n\nLäs mer: Gröna förslag för snabb etablering."
  },
  {
    "url": "https://www.mp.se/politik/nyanlandas-etablering/gron-politik-for-etablering",
    "content": "Miljöpartiets förslag för nyanländas etablering\n\nMänniskor som kommer till Sverige ska ges bästa möjliga förutsättningar att snabbt bli en av del av vårt samhälle och skapa sig en framtid här. Språk, skola, bostad och jobb är viktigt.En human politik är inte bara att låta den som har asylskäl stanna i Sverige, utan också att ge goda förutsättningar för dem som får skydd att etablera sig.\n\nMöjligheter, inte murar\n\nMycket har gjorts för att fler ska kunna etablera sig på ett bra sätt i det svenska samhället. Men det finns massor kvar att göra. Miljöpartiet vill bland annat:\n\nÅterinföra permanenta uppehållstillstånd.\n\nUnderlätta för familjer att återförenas.\n\nIndividanpassa etableringstiden så att den kan vara längre eller kortare än två år, beroende på individens behov och förutsättningar.\n\nSpråk\n\nGe asylsökande möjlighet att lära sig språket och jobba från dagen de sökt asyl.\n\nJobb\n\nAsylsökande unga ska kunna sommarjobba.\n\nGöra det lättare att få jobb på yrkesmässiga meriter från utlandet.\n\nUtöka extratjänsterna för bristyrken inom välfärden.\n\nStödja utvecklingen av arbetsintegrerande socialt företagande.\n\nSkola\n\nMotverka skolsegregation och satsa mer på jämlik skola.\n\nFörbättra valideringen av akademiska meriter.\n\nSatsa brett på utbildning i bristyrken.\n\nÖka antalet platser på yrkesutbildningar, komvux och folkhögskola – med särskilt fokus på nyanlända kvinnor\n\nSamhälle och individ\n\nGe rätt stöd och åtgärder till nyanlända utifrån individuella förutsättningar.\n\nVerka för jämställt bemötande, alla åtgärder ska sikta på självständighet.\n\nStärka etableringen för utrikes födda kvinnor, det behövs både riktade insatser och att de insatser som till exempel Arbetsförmedlingen tillhandahåller når ut även till kvinnor.\n\nSatsa på samhällsintroduktion med jämställdhet och svenska normer i fokus.\n\nLäs mer: MP regerar – grön politik för etablering."
  },
  {
    "url": "https://www.mp.se/politik/nyanlandas-etablering/miljopartiet-regerar-gron-politik-etablering",
    "content": "Miljöpartiet regerar: grön politik för etablering\n\nMiljöpartiet har suttit i regering sedan 2014. Under den tiden har vi hunnit göra avtryck i Sveriges politik för etablering för den som är ny i Sverige.Vi vill att människor som kommer till Sverige ska mötas med möjligheter, inte murar.\n\nTidiga insatser för asylsökande\n\nVi har genomfört satsningar på svenska från dag ett, kompetenskartläggning och på organisationernas och idrottsrörelsens arbete med asylsökande.\n\nStärkt samhällsorientering för nyanlända\n\nAntalet studietimmar har ökats från 60 till 100. Mer fokus ska läggas på jämställdhet och mänskliga rättigheter.\n\nFörbättrade förutsättningar för mottagande\n\nNu är det lag på att alla kommuner ska ta ansvar för mottagande av nyanlända (bosättningslagen, gäller från 2016). Vi har också beslutat om en kartläggning av kommunernas mottagandeverksamhet.\n\nBåde för 2019 och 2020 fanns det mer pengar för kommunerna att söka för insatser för nyanlända personer med särskilda behov, till exempel kvotflyktingar och personer med funktionsnedsättningar.\n\nValidering\n\nRegeringen har gjort flera insatser för att det ska gå lättare att validera nyanländas utbildningar och kunskaper och för att de ska kunna komplettera sina utbildningar så att de blir mer gångbara på den svenska arbetsmarknaden.\n\nSnabbspår för personer med kompetens inom bristyrken\n\nRegeringen har tillsammans med arbetsmarknadens parter och Arbetsförmedlingen tagit fram snabbspår med yrkessvenska, snabbare validering och praktikmöjligheter för de som har utbildning eller kompetens inom bristyrken.\n\nSnabbspår för nyanlända företagare\n\nMånga av dem som kommer till Sverige har varit företagare och en stor del av dem som får uppehållstillstånd kommer att arbeta som företagare, visar statistiken. Under förra mandatperioden drev vi därför igenom ett program genom\n\nTillväxtverket, där nyanlända med företagarerfarenhet fick lära sig vad som krävs för att driva företag i Sverige.\n\nSatsningar på svenska för föräldralediga\n\nKvinnornas etablering är generellt sett långsammare än männens. Det beror bland annat på att kvinnor ofta tar ett större ansvar för hem och barn. Vi har därför gjort satsningar på verksamheter där föräldralediga tillsammans med barnet kan lära sig svenska, och därmed lättare kan få jobb och delta i samhällslivet.\n\nGymnasielagen\n\nMånga personer som var barn när de kom till Sverige under år 2015 hann fylla 18 år innan deras ärenden hade prövats, på grund av väldigt långa handläggningstider. Under normala omständigheter hade de haft rätt till uppehållstillstånd, men nu fick de avslag. Genom den så kallade gymnasielagen har de rätt att stanna i Sverige medan de studerar i gymnasieskolan.\n\nInsatser för en likvärdig skola\n\nFör att alla bidra till att alla barn och elever ska få en likvärdig utbildning har regeringen fördelat 4,9 miljarder kronor på alla landets skolhuvudmän så att de ska kunna göra förstärkningar där det behövs. Andra exempel på reformer är läsa-skriva-räkna-garantin och satsningar på läxhjälp och lovskola.\n\nFler insatser som ökar möjligheten för etablering\n\nRegeringen har också drivit igenom ett antal satsningar som inte riktar sig särskilt till nyanlända men som ändå ökar deras möjligheter till etablering:\n\nLångsiktigt arbete för att minska och motverka segregationen.\n\nKommission för jämställda livsinkomster. Ska särskilt beakta de särskilda villkor som gäller för utrikes födda kvinnor och män.\n\nMer resurser till för arbetet mot hedersrelaterat våld och förtryck. Bland annat har Socialstyrelsen fått i uppdrag att ta fram lagförslag på hur barn och unga i större utsträckning kan få del av insatser även när vårdnadshavare säger nej.\n\nLäs mer: Gröna förslag för snabb etablering."
  },
  {
    "url": "https://www.mp.se/politik/gron-politik-for-etablering/",
    "content": "Miljöpartiets förslag för nyanländas etablering\n\nMänniskor som kommer till Sverige ska ges bästa möjliga förutsättningar att snabbt bli en av del av vårt samhälle och skapa sig en framtid här. Språk, skola, bostad och jobb är viktigt.En human politik är inte bara att låta den som har asylskäl stanna i Sverige, utan också att ge goda förutsättningar för dem som får skydd att etablera sig.\n\nMöjligheter, inte murar\n\nMycket har gjorts för att fler ska kunna etablera sig på ett bra sätt i det svenska samhället. Men det finns massor kvar att göra. Miljöpartiet vill bland annat:\n\nÅterinföra permanenta uppehållstillstånd.\n\nUnderlätta för familjer att återförenas.\n\nIndividanpassa etableringstiden så att den kan vara längre eller kortare än två år, beroende på individens behov och förutsättningar.\n\nSpråk\n\nGe asylsökande möjlighet att lära sig språket och jobba från dagen de sökt asyl.\n\nJobb\n\nAsylsökande unga ska kunna sommarjobba.\n\nGöra det lättare att få jobb på yrkesmässiga meriter från utlandet.\n\nUtöka extratjänsterna för bristyrken inom välfärden.\n\nStödja utvecklingen av arbetsintegrerande socialt företagande.\n\nSkola\n\nMotverka skolsegregation och satsa mer på jämlik skola.\n\nFörbättra valideringen av akademiska meriter.\n\nSatsa brett på utbildning i bristyrken.\n\nÖka antalet platser på yrkesutbildningar, komvux och folkhögskola – med särskilt fokus på nyanlända kvinnor\n\nSamhälle och individ\n\nGe rätt stöd och åtgärder till nyanlända utifrån individuella förutsättningar.\n\nVerka för jämställt bemötande, alla åtgärder ska sikta på självständighet.\n\nStärka etableringen för utrikes födda kvinnor, det behövs både riktade insatser och att de insatser som till exempel Arbetsförmedlingen tillhandahåller når ut även till kvinnor.\n\nSatsa på samhällsintroduktion med jämställdhet och svenska normer i fokus.\n\nLäs mer: MP regerar – grön politik för etablering."
  },
  {
    "url": "https://www.mp.se/politik/satsningar-nyanlandas-etablering-i-budgeten-2021-hela-listan/",
    "content": "Satsningar för nyanländas etablering i budgeten för 2021 – hela listan\n\nFör Miljöpartiet är det viktigt att människor som kommer till Sverige möts av möjligheter. Vi vill att de snabbt ska kunna komma in i samhället, lära sig språket och börja jobba.\n\nIntensivår\n\nMedel till Arbetsförmedlingens förvaltningsanslag för förstärkt förmedling inom etableringsprogrammet och intensivåret.\n\nSpråklyft\n\nBidrag till insatser i syfte att förbättra anställdas yrkessvenska och för språkutveckling på arbetsplatsen.\n\nServicekontor utsatta områden\n\nMedel för att öppna nya servicekontor i utsatta områden.\n\nAsylsökande ska få bättre information\n\nEn obligatorisk samhällsintroduktion för asylsökande."
  },
  {
    "url": "https://www.mp.se/politik/jobb/",
    "content": "Ännu fler ska ha ett jobb att gå till\n\nVi vill ge människor mer makt över sin tid och framtid. Arbetsmarknaden ska vara jämställd och de som idag, av olika anledningar, inte har ett jobb ska få nya vägar in i arbete.\n\nMiljöpartiet vill\n\nAtt de som idag står långt från arbetsmarknaden ska få bättre stöd och insatser för att komma in i arbete.\n\nAtt människor ska få mer makt över sin tid, bland annat genom förkortad normalarbetstid.\n\nHa jämställda löner och karriärmöjligheter.\n\nLagstifta om könskvotering i bolagsstyrelser.\n\nDet ska finnas fler vägar till jobb för de som står långt ifrån arbetsmarknaden. Vi vill göra det enklare för kommuner och andra att upphandla av arbetsintegrerade sociala företag, som ger en väg till arbete för människor som av olika anledningar har svårt att få jobb. Vi vill också göra det enklare för myndigheter att samarbeta med dessa företag.\n\nVi vill fortsätta utlokalisera statliga arbetsplatser så att det blir enklare att hitta jobb i hela landet.\n\nBättre balans behövs mellan arbete och fritid! Den som vill ska kunna välja kortare arbetstid i stället för högre lön. Vi anser att normalarbetstiden behöver sänkas i Sverige. Vi vill ge fler mer tid att leva.\n\nAlla förtjänar trygghet på jobbet. Vi vill motverka missbruket av visstidsanställningar, timanställningar och sms-anställningar och öka anställdas makt över sitt schema: bland annat genom att avskaffa ofrivilliga delade arbetspass.\n\nArbetsmiljöarbetet måste lyftas fram betydligt. Tyvärr finns problem med oseriösa och ibland kriminella arbetsgivare där anställda är mycket utsatta. Det är väldigt viktigt att komma till rätta med problemen. Det ska vara helt klart på varje arbetsplats vem som har ansvar för arbetsmiljön.\n\nVi ska fortsätta säkra resurserna till Arbetsmiljöverket för tillsynsarbete.\n\nSvenskt näringsliv ska vara långsiktigt hållbart. Vi vill satsa på kompetensutveckling och miljösmart teknik, fasa ut miljöskadliga subventioner samt ge morot till de som vill vara med i omställningen. Den gröna industriboom som pågår i norra Sverige är oerhört viktig. Det krävs fler bostäder, skolor och annan samhällsservice för att människor ska flytta dit och ta de jobb som finns. Här behövs ett brett och angeläget utvecklingsarbete där regeringen måste agera.\n\nFör den som funderar på att ta steget och förverkliga sina idéer om ett företag ska det kännas tryggt och enkelt. Vi vill fortsätta förbättra småföretagens villkor och ge fler företag förutsättningar att utvecklas och anställa fler.\n\nSverige behöver moderna och innovativa företag som skapar jobb i hela landet.\n\nKvinnor tjänar mindre än män. Vi vill att offentliga arbetsgivare går före och inför jämställda löner och rätt till heltid. Vi vill lagstifta om kvotering av kvinnor till styrelser i börsbolag och statliga bolag, så att inte mediokra män väljs framför mer kompetenta kvinnor.\n\nVi vill öka antalet platser på yrkesutbildningen på Komvux och folkhögskola, med särskilt fokus på nyanlända kvinnor.\n\nVi vill se förbättrade anställningsvillkor och social trygghet för gig-arbetare och andra grupper som faller utanför etablerade nationella system.\n\nVi vill garantera ett effektivt skydd av alla medborgare inom och utom arbetsmarknaden mot diskriminering och negativ särbehandling.\n\nEU:s regionalpolitik ska främja en rättvis grön omställning och klimatsmarta investeringar, minska regionala skillnader och förbättra förutsättningarna för en levande landsbygd.\n\nSe fortsatta satsningar på samarbete inom forskning och innovation, särskilt inom de gröna sektorerna. För att säkerställa en socialt hållbar klimatomställning så ska intäkter från EU:s klimatåtgärder användas tillomställningsutbildningar för arbetare i de sektorer som påverkas.\n\nInföra alternativa välfärdsmått i EU:s långtidsbudget där också mått för miljö, välfärd och livskvalitet ingår.\n\nAtt EU måste  arbeta mer aktivt för att främja arbetskraftsinvandring. Processerna för att få uppehålls- och arbetstillstånd måste förenklas.\n\nSocial dumpning och utnyttjande av arbetare genom att länder konkurrerar med sämre arbetsvillkor och löner är oacceptabelt och måste få ett slut.\n\nLöneskillnaderna mellan kvinnor och män inom EU måste minska, och vi vill bland annat använda lönetransparens som verktyg för att åstadkomma detta.\n\nStärka EU:s ungdomsstrategi och se en bättre efterlevnad av EU:s ungdomsgaranti som innebär att alla under 30 ska erbjudas jobb, praktik eller utbildning senast fyra månader efter att de blivit arbetslösa eller gått klart en utbildning.\n\nSe skärpta krav på arbetsgivare och utbildningsamordnare inom EU, för att med aktiva åtgärder arbeta bort sexuella trakasserier och övergrepp på arbetsplatser och skolor.\n\nBevara den svenska modellen där arbetsmarknadens parter förhandlar fram arbetsvillkor."
  },
  {
    "url": "https://www.mp.se/politik/kemikalier/",
    "content": "En giftfri vardag\n\nSpridningen av skadliga kemikalier i miljön är en av vår tids stora ödesfrågor. I dag finns hundratusentals industrikemikalier, produktionen av nya kemikalier har ökat 50 gånger om de senaste 70 åren, och prognosen är en tredubbling de kommande 30 åren. Forskningen slår fast att de planetära gränserna för kemikaliebelastning på miljön är överskridna. Situationen är på många sätt akut.\n\nMiljöpartiet vill\n\nReformera och skärpa EU:s gemensamma kemikaliepolitik.\n\nOmgående förbjuda alla PFAS-ämnen som grupp, och få till fler gruppvisa förbud på EU-nivåkraftfullt satsa på att byta ut farliga kemikalier mot bättre alternativ och fasa ut giftiga ämnen.\n\nOmgående, speciellt i produkter för barn.\n\nHöja skatten på skadliga bekämpningsmedel.\n\nFörhindra spridning av mikroplaster.\n\nSkapa en cirkulär samhällsekonomi där giftfrihet är en utgångspunkt.\n\nEU:s kemikalielagstiftning brister i både ambitionsnivå och genomförande. Lagstiftningen måste reformeras och skärpas, och det måste finnas transparens och spårbarhet av använda kemikalier i alla sektorer. Vi behöver också förbättra och skärpa riskkontrollen av nya kemikalier och marknadskontrollen av importerade produkter. EU behöver förbjuda export av kemikalier som inte får användas inom EU. Försiktighetsprincipen måste vara en utgångspunkt för riskbedömningar och tillåtna halter måste sänkas drastiskt.\n\nFarliga ämnen finns överallt omkring oss. I kläder, leksaker, livsmedelsförpackningar, hygienprodukter, elektronik, möbler och byggmaterial.\n\nDe kan vara hormonstörande, påverka reproduktionsförmågan och immunsystemet, de kan skada våra gener, vara cancerframkallande, orsaka skador på inre organ, och framkalla allergier. En grupp ämnen – PFAS – har kallats vår tids värsta miljögift, och finns i blodet hos oss alla, de har till och med hittats i isbjörnarna i Arktis. Miljöpartiets mål är att alla farliga kemikalier ska fasas ut.\n\nDet borde vara en självklarhet att alla ska kunna känna sig trygga med att barnens leksaker, vattnet vi dricker och alla produkter vi omger oss med är fria från farliga kemikalier. Alla har rätt till en giftfri vardag.\n\nGiftfria kretslopp är nödvändigt för att kunna skapa en cirkulär ekonomi där produkter och varor återvinns och återanvänds.\n\nDe farliga ämnena måste ersättas av bättre alternativ. Allra bäst är när ämnen regleras i grupp i stället för ett och ett. Det måste till ny lagstiftning för att hantera blandningar av kemikalier och cocktaileffekter.\n\nI hela världen ökar användningen av bekämpningsmedel inom jordbruket, särskilt i låg- och medelinkomstländer. Inom EU har användningen minskat, men en stor del av maten vi äter importeras kommer från länder utanför EU.\n\nSyntetiska bekämpningsmedel kan orsaka skador både för människor och i miljön, särskild utsatta är barn och gravida. Även i låga doser kan de orsaka stora skador på våra livsviktiga pollinatörer som bin och humlor, och på mångfalden av insekter. Färre insekter innebär mindre mat för fåglar och andra djur, och balansen i naturen rubbas.\n\nMiljöpartiet driver på inom EU för mer hållbara jordbruksmetoder och en högre andel ekologiskt jordbruk. Inom ekologiskt jordbruk används inte syntetiska bekämpningsmedel.\n\nLäs mer: Mat och jordbruk"
  },
  {
    "url": "https://www.mp.se/politik/mat-och-jordbruk/",
    "content": "Ett jordbruk för fler bönder, klimatet och den biologiska mångfalden\n\nVilken mat vi lägger på tallriken spelar roll. Vi vill ha ekologisk och klimatsmart mat på tallriken, nu. Mat som är god, näringsrik, giftfri och närproducerad mat.\n\nVegetarisk burgare\n\nMiljöpartiet vill\n\nReformera EU:s jordbrukspolitik i grunden och verka för fler bönder i Europa, med mer stöd till exempelvis småskaligt, lokalt, fossilfritt och hållbart jordbruk, med bindande mål för andelen ekologisk produktion. EU:s pengar ska riktas mot de lantbrukare som bidrar till klimatmål och biologisk mångfald.\n\nGynna svenskt ekologiskt jordbruk så att hälften av jordbruksmarken brukas ekologiskt till år 2030.\n\nAtt användningen av bekämpningsmedel inom EU minskar kraftigt med hjälp av bindande mål och att bekämpningsmedel med stor miljöpåverkan förbjuds.\n\nAtt importerade livsmedel måste leva upp till samma krav som mat producerad inom EUgöra klimatsmart och ekologisk mat till standard i skola, vård och omsorg.\n\nKombinera stärkta djurskyddskrav och minskad antibiotikaanvändning med styrmedel för en minskad och mer medveten konsumtion av kött, och främja växtbaserade alternativstärka arbetet mot matsvinn i alla led – från jord till bord.\n\nSkynda på omställningen till fossilfritt jordbruk, öka motståndskraften och fasa ut de fossila subventionerna.\n\nStärka det svenska jordbruket för ökad självförsörjning med baslivsmedel, och stödja övergången till ett ekologiskt och hållbart jordbruk med fossiloberoende arbetsmaskiner.\n\nGe mer stöd till lantbruket för omställning till ekologisk odling, återskapande av naturbetesmarker och andra miljöinsatser.\n\nLäs mer\n\nMiljöpartiets politik för mat och jordbruk\n\nMiljöpartiets förslag för ökad matsäkerhet\n\nMiljöpartiets klimatfärdplan\n\nMiljöpartiets djurpolitiska program\n\nMiljöpartiet kommittémotion om miljö, natur och klimat\n\nFör att jordbruket i EU ska bli mindre sårbart mot klimatförändringarna och för att öka vår självförsörjning och krisberedskap behövs ett paradigmskifte i jordbrukspolitiken. Vi behöver fler bönder som kan försörja sig på sitt jordbruk och mer resurser måste gå till småskaligt, ekologiskt och lokalt jordbruk. Utvecklingen där allt fler gårdar läggs ner måste stoppas och en ny generation bönder ska kunna känna framtidstro. Jordbrukspolitiken är EU:s största budgetpost. Samtidigt är politiken inte utformad i linje med EU:s egna mål för klimatet och biologisk mångfald. Det är oacceptabelt i ett läge där klimatförändringarna är det största hotet mot livsmedelsproduktionen i Europa.\n\nVi vill att svenskt lantbruk ska producera mat med mervärden. Därför behöver den ekologiska odlingen och produktionen öka kraftigt. Ett hållbart jordbruk producerar god och hälsosam mat, material och energi, men också livsviktiga ekosystemtjänster som biologisk mångfald, rika odlingsjordar och rent vatten.\n\nEkologiskt jordbruk använder inte konstgödsel eller farliga bekämpningsmedel. Vi vill stötta bönder som går över till ekologiska brukningsmetoder ska gynnas och hälften av jordbruksmarken i Sverige ska vara ekologiskt certifierad till år 2030.\n\nJordbruket ska leva i hela Sverige och Miljöpartiet vill ha en variation av både stora och små lantbruk. Det behövs fler jordbrukare som ökar Sveriges självförsörjning avpå hållbar, god och närproducerad mat. Vi vill sätta ett högt mål för självförsörjningsförmågan och skynda på jordbrukets omställning till fossiloberoende. Vi vill att jordbruket ska bli mer självförsörjande på foder till djuren, fossilfritt gödsel och drivmedel. Det gynnar miljön, klimatet och Sveriges motståndskraft och beredskap. Vi vill stötta utvecklingen av nya vegetariska livsmedel i Sverige.\n\nVi vill främja odlingsmetoder som ökar jordens bördighet och kolinlagring och som bidrar till biologisk mångfald. Jordbruksmarkerna bör få ett starkare skydd från exploatering och arealen naturbetesmarker bör fördubblas.\n\nNaturbetesmarkerna hör till de allra mest artrika naturtyperna i Sverige, men de har minskat kraftigt och växer igen när allt fler bönder upphör med hävden av markerna. Vi vill stoppa den här utvecklingen och höja ersättningen kraftigt till bönderna som håller dessa marker öppna. Det gyn\n\nDagens höga konsumtion av kött och andra produkter från djur har gjorts möjlig genom en många gånger rent industriell djurhållning där priset för konsumenterna kan pressas men priset för djuren ofta blir mycket högt. Svenska bönder har dock överlag högre miljö- och djurskydd än i stora delar av världen, vi vill inte att de ska inte konkurreras ut av produkter som producerats med låg hänsyn till djurvälfärd, klimat och natur.\n\nVi vill att kött som produceras med stor klimatbelastning eller hög antibiotikaanvändning ska kosta mer. Vi vill stoppa import av kött från avskogade regnskogsområden. Mat med låg miljöpåverkan ska vara billigare. Det behövs kraftfulla satsningar på svenska ekologiska vegetabilier och ökad produktion av grönsaker, baljväxter, frukt och bär.\n\nVi vill göra ekologiskt och klimatsmart till standard i skola, vård och omsorg när mat köps in, lagas och serveras. Skarpa krav på djurskydd ska ställas. Till 2030 vill vi att tre fjärdedelar av all offentligt upphandlad mat ska vara ekologisk.\n\nEn tredjedel av den mat som produceras globalt hamnar aldrig i någons mage. Om det globala matsvinnet hade varit en nation, hade det varit världens tredje största utsläppare av växthusgaser.\n\nMatsvinnet måste minska längs hela livsmedelskedjan, från jord till bord.\n\nDet behövs bättre styrmedel för materialåtervinning av matavfall och ökade möjligheter för butiker och restauranger att sälja ompaketerad mat och rester. Vi behöver också satsa på innovation och kunskapsförmedling kring förvaring av livsmedel för att förändra konsumentbeteendet.\n\nMiljöpartiets politik för mat och jordbrukMiljöpartiets förslag för ökad matsäkerhetMiljöpartiets klimatfärdplanMiljöpartiets djurpolitiska programMiljöpartiets kommittémotion om miljö, natur och klimat"
  },
  {
    "url": "https://www.mp.se/politik/mat-och-jordbruk",
    "content": "Ett jordbruk för fler bönder, klimatet och den biologiska mångfalden\n\nVilken mat vi lägger på tallriken spelar roll. Vi vill ha ekologisk och klimatsmart mat på tallriken, nu. Mat som är god, näringsrik, giftfri och närproducerad mat.\n\nVegetarisk burgare\n\nMiljöpartiet vill\n\nReformera EU:s jordbrukspolitik i grunden och verka för fler bönder i Europa, med mer stöd till exempelvis småskaligt, lokalt, fossilfritt och hållbart jordbruk, med bindande mål för andelen ekologisk produktion. EU:s pengar ska riktas mot de lantbrukare som bidrar till klimatmål och biologisk mångfald.\n\nGynna svenskt ekologiskt jordbruk så att hälften av jordbruksmarken brukas ekologiskt till år 2030.\n\nAtt användningen av bekämpningsmedel inom EU minskar kraftigt med hjälp av bindande mål och att bekämpningsmedel med stor miljöpåverkan förbjuds.\n\nAtt importerade livsmedel måste leva upp till samma krav som mat producerad inom EUgöra klimatsmart och ekologisk mat till standard i skola, vård och omsorg.\n\nKombinera stärkta djurskyddskrav och minskad antibiotikaanvändning med styrmedel för en minskad och mer medveten konsumtion av kött, och främja växtbaserade alternativstärka arbetet mot matsvinn i alla led – från jord till bord.\n\nSkynda på omställningen till fossilfritt jordbruk, öka motståndskraften och fasa ut de fossila subventionerna.\n\nStärka det svenska jordbruket för ökad självförsörjning med baslivsmedel, och stödja övergången till ett ekologiskt och hållbart jordbruk med fossiloberoende arbetsmaskiner.\n\nGe mer stöd till lantbruket för omställning till ekologisk odling, återskapande av naturbetesmarker och andra miljöinsatser.\n\nLäs mer\n\nMiljöpartiets politik för mat och jordbruk\n\nMiljöpartiets förslag för ökad matsäkerhet\n\nMiljöpartiets klimatfärdplan\n\nMiljöpartiets djurpolitiska program\n\nMiljöpartiet kommittémotion om miljö, natur och klimat\n\nFör att jordbruket i EU ska bli mindre sårbart mot klimatförändringarna och för att öka vår självförsörjning och krisberedskap behövs ett paradigmskifte i jordbrukspolitiken. Vi behöver fler bönder som kan försörja sig på sitt jordbruk och mer resurser måste gå till småskaligt, ekologiskt och lokalt jordbruk. Utvecklingen där allt fler gårdar läggs ner måste stoppas och en ny generation bönder ska kunna känna framtidstro. Jordbrukspolitiken är EU:s största budgetpost. Samtidigt är politiken inte utformad i linje med EU:s egna mål för klimatet och biologisk mångfald. Det är oacceptabelt i ett läge där klimatförändringarna är det största hotet mot livsmedelsproduktionen i Europa.\n\nVi vill att svenskt lantbruk ska producera mat med mervärden. Därför behöver den ekologiska odlingen och produktionen öka kraftigt. Ett hållbart jordbruk producerar god och hälsosam mat, material och energi, men också livsviktiga ekosystemtjänster som biologisk mångfald, rika odlingsjordar och rent vatten.\n\nEkologiskt jordbruk använder inte konstgödsel eller farliga bekämpningsmedel. Vi vill stötta bönder som går över till ekologiska brukningsmetoder ska gynnas och hälften av jordbruksmarken i Sverige ska vara ekologiskt certifierad till år 2030.\n\nJordbruket ska leva i hela Sverige och Miljöpartiet vill ha en variation av både stora och små lantbruk. Det behövs fler jordbrukare som ökar Sveriges självförsörjning avpå hållbar, god och närproducerad mat. Vi vill sätta ett högt mål för självförsörjningsförmågan och skynda på jordbrukets omställning till fossiloberoende. Vi vill att jordbruket ska bli mer självförsörjande på foder till djuren, fossilfritt gödsel och drivmedel. Det gynnar miljön, klimatet och Sveriges motståndskraft och beredskap. Vi vill stötta utvecklingen av nya vegetariska livsmedel i Sverige.\n\nVi vill främja odlingsmetoder som ökar jordens bördighet och kolinlagring och som bidrar till biologisk mångfald. Jordbruksmarkerna bör få ett starkare skydd från exploatering och arealen naturbetesmarker bör fördubblas.\n\nNaturbetesmarkerna hör till de allra mest artrika naturtyperna i Sverige, men de har minskat kraftigt och växer igen när allt fler bönder upphör med hävden av markerna. Vi vill stoppa den här utvecklingen och höja ersättningen kraftigt till bönderna som håller dessa marker öppna. Det gyn\n\nDagens höga konsumtion av kött och andra produkter från djur har gjorts möjlig genom en många gånger rent industriell djurhållning där priset för konsumenterna kan pressas men priset för djuren ofta blir mycket högt. Svenska bönder har dock överlag högre miljö- och djurskydd än i stora delar av världen, vi vill inte att de ska inte konkurreras ut av produkter som producerats med låg hänsyn till djurvälfärd, klimat och natur.\n\nVi vill att kött som produceras med stor klimatbelastning eller hög antibiotikaanvändning ska kosta mer. Vi vill stoppa import av kött från avskogade regnskogsområden. Mat med låg miljöpåverkan ska vara billigare. Det behövs kraftfulla satsningar på svenska ekologiska vegetabilier och ökad produktion av grönsaker, baljväxter, frukt och bär.\n\nVi vill göra ekologiskt och klimatsmart till standard i skola, vård och omsorg när mat köps in, lagas och serveras. Skarpa krav på djurskydd ska ställas. Till 2030 vill vi att tre fjärdedelar av all offentligt upphandlad mat ska vara ekologisk.\n\nEn tredjedel av den mat som produceras globalt hamnar aldrig i någons mage. Om det globala matsvinnet hade varit en nation, hade det varit världens tredje största utsläppare av växthusgaser.\n\nMatsvinnet måste minska längs hela livsmedelskedjan, från jord till bord.\n\nDet behövs bättre styrmedel för materialåtervinning av matavfall och ökade möjligheter för butiker och restauranger att sälja ompaketerad mat och rester. Vi behöver också satsa på innovation och kunskapsförmedling kring förvaring av livsmedel för att förändra konsumentbeteendet.\n\nMiljöpartiets politik för mat och jordbrukMiljöpartiets förslag för ökad matsäkerhetMiljöpartiets klimatfärdplanMiljöpartiets djurpolitiska programMiljöpartiets kommittémotion om miljö, natur och klimat"
  },
  {
    "url": "https://www.mp.se/politik/gmo-inom-jordbruket/",
    "content": "GMO inom jordbruket\n\nDagens jordbruksproduktion är inte långsiktigt hållbar och diskussionen om olika vägar för ökad hållbarhet är omfattande. Bland annat har en ökad användning av genmodifierade organismer, GMO, lyfts fram. Orsaken är främst att nya tekniker för genmodifiering har utvecklats och vissa framhåller att det finns områden där GMO kan bidra till att lösa vissa problem.\n\nSamtidigt innebär gentekniken också risker. Hur påverkas andra arter och hela ekosystem av gentekniken? Hur påverkas människor? Vilka blir de sociala och ekonomiska effekterna? Vad är etiskt försvarbart?\n\nVad händer med traditionell kunskap om odling, små odlare och fattiga samhällen som inte kan försvara sina rättigheter? Vilka blir vinnare och vilka blir förlorare?"
  },
  {
    "url": "https://www.mp.se/politik/kollektivtrafik/",
    "content": "Smidig och pålitlig kollektivtrafik i vardagen\n\nDet ska vara enkelt att resa kollektivt. Fler ska få tillgång till bättre kollektivtrafik och kunna välja bort bilen.\n\nMiljöpartiet vill\n\nFördubbla kollektivtrafiken genom stadsmiljöavtal och minska behovet av bil.\n\nInföra Sverigekortet som fungerar för all kollektivtrafik i hela Sverige.\n\nFrämja gång­, cykel­ och kollektivtrafik på bekostnad av biltrafiken.\n\nInföra ett nationellt mål för minskad biltrafik i storstäder.\n\nSäkra statlig finansiering för kollektivtrafiken i regionerna.\n\nFler miljözoner i städer.\n\nSatsa på cykling i städer och på landsbygd.\n\nKollektivtrafiken är unikt energisnål och klimatsmart. Fler behöver få tillgång till bra alternativ till bil och flyg. Därför vill vi storsatsa på kollektivtrafik i hela landet. Vi vill återinföra nationella stadsmiljömål så att nya busslinjer kan dras, fler städer får spårvagn och att antalet bilresor minskar. Miljöpartiet vill se ett mål på nationell nivå om fördubblat användande av kollektivtrafiken.\n\nDet är alldeles för dyrt och krångligt att åka kollektivtrafik idag. Vi vill att du ska kunna åka på en och samma biljett på all regional och lokal kollektivtrafik i hela landet. Sverigekortet ska kosta 249 kronor för unga, pensionärer och studenter, 499 kronor för vuxna. Därpå vill införa ett enhetligt biljettsystem för all kollektivtrafik i hela Sverige.\n\nDu som pendlar kollektivt ska gynnas ekonomiskt. Vi vill att du ska kunna få månadskort via jobbet, utan att behöva skatta på det. Vi vill göra om reseavdraget på deklarationen så det gynnar pendling med kollektivtrafik, cykel och gång mer.\n\nSverige kan sänka utsläppen från trafiken på tre olika sätt: 1) Elektrifiera alla transporter, 2) Blanda in biodrivmedel i bensin och diesel, samt 3) Minska biltrafiken. Miljöpartiet vill göra samtliga av dessa tre saker. Vi föreslår därför ett nationellt mål om minskad bilism i större städer. Målet bör sättas till cirka 30 procents minskning till 2030, jämfört med 2020, i linje med de lokalt satta mål som redan finns i Stockholm respektive Göteborg, tack vare Miljöpartiet.\n\nSveriges nuvarande finansieringsmodell av kollektivtrafiken är inte effektiv. I regionernas budgetar konkurrerar finansiering för sjukvården med kollektivtrafiken. Vi vill att staten tar större ansvar för finansieringen av kollektivtrafiken i regionerna, i synnerhet i efterdyningarna av covid-19, då regionerna gick med stora underskott eftersom färre nyttjade kollektivtrafiken.\n\nMiljözoner i städer minskar utsläppen av växthusgaser och andra farliga miljöpartiklar. Zoner med minskad biltrafik blir säkrare för fotgängare och cyklister, inte minst för våra barn. Miljöpartiet vill se fler miljözoner i städer, i synnerhet vid varje skola och förskola.\n\nMiljöpartiet vill bygga städer där vi enklare kan gå, cykla och åka kollektivt. Cykeln är smidig – och bra för hälsa och miljö. Vi vill bygga snabbcykelstråk och bygga ihop det regionala cykelnätet till ett nationellt stomnät av cykelvägar. Med bättre cykelbanor och fler elcyklar blir det enklare för fler att välja cykeln framför bilen."
  },
  {
    "url": "https://www.mp.se/politik/kultur/",
    "content": "Levande kultur i hela landet\n\nKulturen ger upplevelser, stärker bildningen och får nya idéer att växa. Konst och kultur kan utmana etablerade föreställningar och hjälpa kritiskt tänkande. Alla ska ha möjlighet att ta del av kultur.\n\nMiljöpartiet vill\n\natt människor i alla åldrar ska kunna ta del av konst, kultur och litteratur i hela landet\n\nstärka den ekonomiska och sociala tryggheten för konstnärer och kulturskapare\n\nge estetiska ämnen större plats i skolan\n\nstärka journalistiken i hela landet\n\nvärna och vårda kulturarvet samtidigt som vi välkomnar nya kulturyttringar.\n\nsatsa på en bred återhämtningsplan för kulturlivet i hela landet, som omfattar både offentliga, fria, professionella och ideella aktörer.\n\nstärka kulturskolan och inrätta en kulturskolelag.\n\nsatsa på barns kultur i skolan, med utbildad personal på alla skolbibliotek och estetiska ämnen i alla gymnasieprogram.\n\nförbättra kulturskaparnas ekonomiska och sociala villkor och modernisera upphovsrätten så att kulturskaparnas rättigheter värnas.\n\nstärka biblioteken i deras viktiga arbete för läsning och demokrati.\n\nKonsten och kulturen ska vara öppen och tillgänglig för alla som vistas i vårt land. Du ska kunna gå på konsert, utställning, lära dig dansa eller spela ett instrument på kulturskolan, oavsett var du bor i Sverige.\n\nVi vill se ökade anslag till museer och scenkonst i hela landet. Vi vill också stärka tillgången till kultur genom digitala tjänster som gör att kulturen kan nå fler platser.\n\nBiblioteken är viktiga institutioner i samhället. De är en arena för läsning och litteratur, bildning och fri åsiktsbildning. Biblioteken ska vara öppna och tillgängliga för alla. Det ska finnas ett brett utbud av litteratur på såväl svenska som på andra språk, så att alla har möjlighet att ägna sig åt läsning och att utveckla sina språkkunskaper.\n\nVi vill särskilt att skolbibliotek ska finnas i anslutning till varje skola och att de ska vara bemannade med personal med rätt kompetens.\n\nProfessionella konstnärer och kulturskapare ska kunna arbeta under rimliga villkor och med trygga anställningar i hela landet.\n\nVi vill att en konstnärsfond inrättas för bildkonstnärer och att möjligheten för en liknande konstruktion för tonsättare utreds.\n\nKulturutövare ska kunna uttrycka sig utan att drabbas av hot och hat.\n\nVi vill ge estetiska ämnen större plats i förskolan och grundskolan. Minst ett estetiskt ämne ska vara obligatoriskt i varje gymnasieprogram.\n\nAlla barn och unga ska kunna få möjlighet att prova på kulturskolan. När vi satt i regering tog vi fram en nationell strategi för att fler barn och unga ska kunna ta del av kulturskolans utbud. Vi vill gå ännu längre och ytterligare stärka kulturskolan med satsningar på bredare utbud och fler uttrycksformer.\n\nEtt demokratiskt samhälle behöver sina kritiker. Journalistik och tillgång till fri konst och kultur, behöver finnas över hela landet.\n\nMiljöpartiet är generellt positiva till att ett nytt, moderniserat mediestöd kommer på plats. Vi vill att det ska finnas granskande journalistik och nyhetsmedier över hela landet och ett mediestöd som tar hänsyn till det moderna medielandskapet och dess behov. Den lokala journalistiken spelar en viktig roll i att säkerställa tillgången till information, nyheter, kommentarer och analyser för alla som bor i Sverige. Det är helt enkelt en central del av en fungerande och livskraftig demokrati.\n\nEtt starkt och oberoende public service är oumbärligt i en modern demokrati. Public service bidrar med saklig och opartisk information, professionell journalistik och faktagranskning. Det är också ett sätt att värna det svenska språket och den svenska produktionsmarknaden, och främja de nationella minoritetsspråken.\n\nVi värnar public services oberoende. I regering genomdrev vi ett stabilt och långsiktigt finansieringssystem som innebär att tv-licensen avskaffas till förmån för en individuell public service-avgift.\n\nMiljöpartiet vill att EU ska vara en röst i världen för demokrati och mänskliga rättigheter. Då måste vi agera mot medlemsländer som kränker demokratiska värden, stötta civilsamhället och de fria medierna, skydda den fria konsten och kulturen samt garantera medborgarnas integritets- och rättighetsskydd.\n\nFör oss är det centralt att stärka civilsamhället och kultursektorn. Dessa sektorer spelar en avgörande roll i att bygga och främja demokratiska värden i medlemsländerna. Vi vill se ökade resurser till att stärka civilsamhället, och att särskilt stöd ska öronmärkas till organisationer som arbetar med lika rätt och jämställdhet.\n\nKulturutövares upphovsrätt ska stärkas. EU:s upphovsrättspolitik ska främja kulturskapande och bidra till ett rikt kulturutbud, med bättre ekonomiska villkor för kulturutövare.\n\nFristadskonstnärsmodellen, som ger förföljda konstnärer möjlighet att verka i trygghet, ska garanteras tillräckligt finansiellt stöd.\n\nVi vill värna press- och mediefriheten i hela EU. Mediebolag under politisk kontroll undergräver både mediefriheten och snedvrider den inre marknaden. Vi vill att EU-stöd endast ska ges till oberoende och fria medier. Mediebolagens ägarstrukturer och finansiärer ska vara offentligt tillgängliga, och krafttag ska tas mot oligarkiska ägarstrukturer.\n\nEU ska kraftigt försvåra strategiska stämningar mot journalister i syfte att underminera pressfriheten, och Europol ska få utökade möjligheter att tillsammans med medlemsländerna undersöka brott mot journalister."
  },
  {
    "url": "https://www.mp.se/politik/krisstod-till-kultur-och-idrotten-hela-listan/",
    "content": "Krisstöd till kultur och idrotten – hela listan\n\nBarn och unga ska ha tillgång till kultur och idrott på lika villkor. Både idrotten och kulturen har drabbats hårt i krisen. För Miljöpartiet har det varit viktigt att satsa på dessa verksamheter.\n\nKulturstöd\n\n2,5 miljarder kr i kris- och omstartsstöd 2020 och 2021 ska hjälpa kulturskapare som förlorat inkomst på grund av pandemin, ge kultursektorn en möjlighet till återhämtning och skapa förutsättningar för smittsäkra evenemang och produktion av kultur framåt. (EÄB + BP)\n\nRegionernas kulturverksamheter stärks\n\nFör att hela landet ska leva behövs ett starkt kulturliv från norr till söder. Nu stärker vi den regionala kulturen permanent, genom att satsa 300 miljoner kr nästa år och sedan 150 miljoner kr per år. Pengarna ska bland annat kunna gå till teatrar, operahus, regionala museer, bild och form, regionala bibliotek, orkestrar, konserthus, dans, film och hemslöjd.\n\nSatsningar på barns kultur\n\nVi fördubblar stödet till kulturskolan. Varje vecka går tiotusentals barn och unga till kulturskolan och får möjlighet att stå på scen, lära sig spela ett instrument eller ägna sig åt dans, teater eller annan kultur. Det ger barn och unga en meningsfull fritid tillsammans med vänner, och berikar vårt kulturliv. Vi satsar också på kultur i skolan, genom att stärka Skapande skola.\n\nStöd till idrotten\n\nSverige mår bra av ett rikt idrottsliv med plats för både bredd- och elitidrott. För att idrotten ska ta sig igenom pandemin har den i år fått ett nästan fördubblat stöd, senast en miljard kr i extra ändringsbudget. I början av nästa år återkommer Riksidrottsförbundet med en bild av hur situationen ser ut framåt. (EÄB)\n\nStöd till ungdomsorganisationer\n\nUnga i Sverige ska ha en meningsfull fritid, kunna känna framtidstro och veta att de har en röst i vårt samhälle. Därför stärker vi stödet till barn- och ungdomsorganisationer.\n\nStöd till trossamfund\n\nI tider av kris vänder sig många till kyrkorna, moskeerna, synagogorna eller på andra sätt till trossamfunden. Inte minst har behovet av både stöd och samtal ökat. Nu gör vi en historisk satsning på trossamfunden, 50 miljoner kr redan i år och 50 miljoner kr nästa år. (EÄB + BP)\n\nKulturarbetares villkor\n\nNu stärker vi kulturarbetares möjlighet till en trygg inkomst. Under pandemin handlar det om att människor inte ska behöva lämna kulturbranschen. Men även efter krisen måste människor våga söka sig till yrket så att vi får ett brett, levande och rikt kulturliv i hela landet. Nu lägger vi 80 miljoner kr per år till bl.a. stipendier, ersättningar och stöd till fria grupper och arrangörer inom kulturen."
  },
  {
    "url": "https://www.mp.se/politik/karnkraft/",
    "content": "Förnybar energi istället för kärnkraft\n\nFör att klara klimatomställningen krävs mer el i närtid. Ny kärnkraft är extremt mycket dyrare än ny förnybar energi och tar ofta flera decennier att bygga.\n\nMiljöpartiet vill\n\nBygga ett förnybart energisystem på en stabil grund av grön baskraft.\n\nFasa ut all fossil energi och därefter kärnkraften allt eftersom att vi ökar vår produktion av förnybar energi och smartare energianvändning.\n\nSatsa stort på att utöka vår förnyelsebara energiproduktion, framförallt den havsbaserade vindkraften.\n\nIntensifiera arbetet med energieffektivisering.\n\nFrågor och svar\n\nHär svarar vi på några av de vanligaste frågorna om elpriset och energin. Läs mer.\n\nDet viktigaste för att klara klimatomställningen är att fasa ut all fossil energi. När vi har ett fossilfritt energisystem är nästa steg att fasa ut den djupt ohållbara kärnkraften.  Metaller och mineraler i solceller och vindkraftverk kommer på sikt att kunna återvinnas i en helt cirkulär ekonomi. Kärnkraften kan aldrig bli cirkulär, utan kommer alltid kräva ny utvinning av uran och skapa ett livsfarligt, radioaktivt avfall som behöver slutförvaras i hundratusen år.\n\nFör att klara industrin och transportsektorns klimatomställning krävs mer el innan 2030. I det tidsperspektivet är ny kärnkraft helt irrelevant. Ett enögt fokus på ny kärnkraft från politiken riskerar att nödvändiga satsningar på utbyggnad av förnybar energi uteblir. Då försenas omställningen och utfasningen av fossil energi.\n\nHär svarar vi på några av de vanligaste frågorna om elpriset och energin: läs mer."
  },
  {
    "url": "https://www.mp.se/politik/lag-och-ordning/",
    "content": "Alla ska kunna känna sig trygga\n\nAlla ska kunna känna sig säkra och trygga. Vi vill utbilda och anställa fler poliser, jobba förebyggande för att motverka kriminalitet och sätta stopp för den organiserade brottsligheten.\n\nVi vill ge mer resurser till polisen och satsa på förebyggande insatser.\n\nMiljöpartiet vill\n\nTa krafttag mot gängkriminaliteten.\n\nArbeta förebyggande med tidiga insatser.\n\nHöja vissa straff.\n\nGöra det lättare att beslagta kriminellas vinster.\n\nKlara upp fler brott och öka stödet till vittnen.\n\nIntensifiera arbetet mot mäns våld mot kvinnor.\n\nSkydda barn från sexuella övergrepp.\n\nTa krafttag mot hedersrelaterat våld och förtryck.\n\nGe brottsoffer bättre stöd och kraftigt höja ersättningen.\n\nStorsatsa på det förebyggande arbetet i socioekonomiskt eftersatta områden.\n\nFler och bättre betalda poliser för att bekämpa den organiserade brottsligheten och för att motverka parallellsamhällen.\n\nHöja maxtiden för sluten ungdomsvård och förstärka vårdinsatser och utbildning under tiden den unge är frihetsberövad, samt införa en utslussningsverksamhet när straffet är avtjänat.\n\nLätta på sekretessen mellan områdespoliser, skola, socialtjänst och stärka samarbetet med civilsamhälle så att inga barn faller mellan stolarna i det förebyggande arbetet.\n\nStoppa finansieringen av de kriminella gängen genom att stärka myndighetssamverkan så att myndigheterna kan slå till mot den organiserade brottslighetens företag från flera håll.\n\nDe senaste årens eskalering av gängrelaterat skjutvapenvåld är mycket oroande. Vi måste stoppa det gängrelaterade våldet och vända den nedåtgående trenden.  Lagstiftningen måste skärpas och kriminella ska ställas till svars för sina brott för att få bort ledande kriminella från gatorna. Samtidigt ska vi strypa gängens återväxt genom att satsa på förebyggande arbete där hela samhället involveras. Vi tror på en kombination mellan förebyggande arbete, ett starkt och effektivt rättsväsende och straff som står i proportion till brottets allvar.\n\nDen organiserade brottsligheten är ett allvarligt samhällsproblem och ska stoppas. Människor ska kunna känna sig trygga oavsett var de bor. En viktig del i det brottsförebyggande arbetet är att minska marginalisering och utsatthet i samhället. Att bekämpa fattigdom, arbetslöshet, segregation och socialt utanförskap är vad som förebygger brottslighet i längden.\n\nBrottsförebyggande insatser ska baseras på forskning och erfarenhet. Resurser ska satsas på sådant som faktiskt fungerar. Insatser i skolan spelar en viktig roll för att förhindra att ungdomar kommer in på den brottsliga banan. Det krävs även omfattande och tidiga riktade förebyggande insatser för barn och familjer med många riskfaktorer, exempelvis hembesöksprogram. Vi vill också att kommunernas ansvar att förebygga brott ska regleras tydligt i lag.\n\nNär vi ser riskfaktorer hos barn måste insatser sättas in tidigt. Då finns större chans att rädda en ung person undan brottslighet. Vi vill satsa på förebyggande arbete i förskolan och hos barnavårdscentralen.\n\nVi behöver nå ut till föräldrar i ett mycket tidigare skede, redan efter födseln. Vi vill därför utöka “Rinkebymodellen”, där socialtjänstens familjerådgivare tillsammans med en barnmorska från BVC gör ett antal hembesök hos förstagångsföräldrar och även involvera förskolan i samverkan. Det behövs fler hembesök till de som föder sitt andra barn och de med barn som flyttar till nya områden.\n\nI Danmark används modellen “De aktive drenge”, där unga pojkar i riskzon identifieras tidigt, tex vid 9–10 års ålder. Socialarbetare, lärare och andra yrkesverksamma kopplas in och erbjuder stöd och vägledning. Parallellt får även föräldrarna stöd. Det har bidragit starkt till att reducera antalet gängkriminella i Danmark och skulle fungera väl även i Sverige. Vi vill satsa 1,5 miljarder kronor för att intensifiera de tidiga insatserna för barn i riskzon.\n\nMånga av de barn och unga som hamnar i kriminella banor har odiagnostiserad neuropsykiatrisk problematik. Med rätt behandling i ett tidigt skede kan mycket göras för att vända på utvecklingen. Vi vill därför möjliggöra ett snabbspår till neuropsykiatrisk utredning. Det ska bli lättare att få den hjälp man behöver.\n\nSiS-hemmen präglas av en så pass allvarlig strukturell problematik att det inte längre går att lappa och laga. Vi måste börja om och bygga nytt. SiS har varit bristfälligt under en längre period, men de senaste årens utveckling med allt grövre kriminalitet i allt yngre åldrar har tydliggjort att situationen är ohållbar. När barn rutinmässigt utsätts för sexuella övergrepp, psykisk misshandel och grova kränkningar av en statlig myndighet måste politiken reagera.\n\nMiljöpartiet vill att SiS reformeras i grunden med ett tydligt barnperspektiv, en stärkt rätt till juridiskt ombud för placerade barn, ett omedelbart stopp för avskiljningar och ett totalstopp för att förövare vårdar barn.\n\nVi vill stärka hela rättskedjan, inklusive Polismyndigheten, Åklagarmyndigheten, domstolarna och Kriminalvården.\n\nPolisens uppgift är att upprätthålla de demokratiska fri- och rättigheterna och skydda medborgarna. Polisen måste få tillräckliga resurser och verktyg för att förhindra och utreda  brott. Vi vill ha fler områdespoliser som har förutsättningar att bygga relationer och öka människors förtroende för polis och rättsväsende. Därför gör vi en särskild satsning på 500 miljoner kronor mer årligen för att frigöra poliser som nu utför civila uppgifter. På så sätt kan de ägna sig åt just polisarbete.\n\nAlldeles för få brott klaras upp. En vanlig orsak är brist på bevisning i form av vittnesmål. För att fler ska våga vittna behöver vi stärka skyddet och stödet till vittnen. Det behövs ökad sekretess för vittnens personuppgifter och information till vittnen tidigt under brottsutredningen.\n\nVi vill också göra det lättare att använda tidiga förhör som bevis under rättegångar. Möjligheten att använda hemliga tvångsmedel i brottsbekämpningen har också ökat. Miljöpartiet vill dock införa en mer enhetlig lagstiftning, med ett tydligare skydd för de individuella fri- och rättigheterna.\n\nVi vill göra det lättare att beslagta brottsvinster och stärka arbetet med att ta de kriminella gängens tillgångar. Vi vill också lätta på sekretessreglerna så att myndigheterna kan arbeta mer effektivt mot brott, samtidigt som den personliga integriteten värnas. Detta kommer göra det svårare för organiserad brottslighet och välfärdsbedrägerier som urholkar statens finanser och förtroendet för samhällskontraktet. Kontrollera bygglov, liggare, momsredovisning, nödutgångar, registreringsbevis – allt som kan störa ut verksamheter och minska lönsamheten.\n\nI regering har Miljöpartiet inrättat ett centrum mot våldsbejakande extremism. Vi vill nu ge polisen möjlighet att samarbeta bättre med utländska myndigheter för att bekämpa terrorism och brottslighet över landsgränserna.\n\nNär en person som begått brott upphör med sin brottsliga verksamhet är det en stor vinst för alla. Samhället ska erbjuda stöd och skydd till dem som vill lämna en kriminell livsstil eller ett liv i våldsbejakande extrem miljö. Arbetet behöver vara långsiktigt. Vi behöver därför ett kraftfullt nationellt program för att underlätta avhopp från extremistmiljöer och gängmiljöer. Programmet ska komplettera den verksamhet som bedrivs regionalt/kommunalt. Vi vill samtidigt stärka de lokala avhopparverksamheterna med mer pengar.\n\nMän är den grupp i samhället som brukar överlägset mest våld. Genom att motverka destruktiva maskulinitets- och matchonormer kan vi förebygga våld och bygga ett mer jämställt samhälle. En sex- och samlevnadsundervisning med ett utpräglat fokus på att främja samtycke och förhindra våld i nära relationer lägger grunden för den kultur som måste gälla mellan könen.\n\nAlla relevanta yrkesgrupper ska få utbildning i mäns våld mot kvinnor och de som utsätts för sexualbrott och våld i nära relation ska få bättre stöd. Därför satsar vi mer på bl.a. kvinnojourernas arbete.\n\nMiljöpartiet vill att en samtyckeslag och sexköpslag enligt svensk modell ska införas i hela EU. Alla former av sexuellt och könsbaserat våld ska vara straffbart. EU måste stärka sitt arbete för att motverka alla former av våld mot kvinnor och göra mer för att förhindra sexuella trakasserier\n\nVi behöver göra mycket mer för att hjälpa kvinnor som lämnar våldsamma relationer och lever med skyddade personuppgifter. Miljöpartiet vill se “En väg in” till samhällets stöd. Kommunerna ska erbjuda en samlad ingång till samhällets stöd. Det behövs en kontakt som kan samordna stöd för dokumentation av skador, vittnesmål, personskydd, skyddat boende, traumabehandling, hjälp med barnens situation och skolgång, samt insatser från socialtjänsten och vården.\n\nSamhället måste ha nolltolerans mot att barn exploateras för sexuella ändamål och lagstiftningen måste skärpas. Den som köper sex av ett barn ska dömas för våldtäkt, även om barnet fyllt 15 år. Vi måste börja kalla “barnporno­grafi” för vad det är: dokumenterade sexuella övergrepp mot barn. Det måste alltid vara den vuxnes ansvar att säkerställa åldern hos den man har sex med.\n\nDe mänskliga rättigheterna gäller alltid. Varje människa har rätt att själv välja hur hen vill leva sitt liv och vem hen vill dela livet med. Hot och våld i hederns namn ska stoppas.\n\nMiljöpartiet vill skärpa straffen för brott med hedersmotiv. Barn ska inte kunna vara gifta i Sverige och vi vill göra mer för att barn som blivit bortgifta utomlands ska få hjälp att komma hem. Vi kämpar globalt för att motverka att flickor och kvinnor blir bortgifta mot sin vilja.\n\nMiljöpartiet vill stärka brottsoffrens situation. De behöver mer stöd och hjälp tidigt i rättsprocessen. Vi måste kraftigt höja ersättningen och staten ska ta ansvaret, så att brottsoffer inte blir utan ersättning och tvingas driva en påfrestande process. Vi vill också inrätta en samlad brottsofferlag så att det blir lättare för brottsoffer, anhöriga och yrkespersoner att förstå vilka rättigheter som finns."
  },
  {
    "url": "https://www.mp.se/politik/gangkriminaliteten-och-skjutningar/",
    "content": "Ta krafttag mot gängkriminaliteten och skjutningarna\n\nSverige ligger nu i topp inom EU vad gäller flest dödsskjutningar. Vi har också sett en rad våldsamma upplopp under 2022. Det måste vi få stopp på. Lagstiftningen måste skärpas och kriminella ska ställas till svars för sina brott för att få bort ledande kriminella från gatorna. Samtidigt ska vi strypa gängens återväxt genom att satsa på förebyggande arbete där hela samhället involveras. Vi tror på en kombination mellan förebyggande arbete, ett starkt och effektivt rättsväsende och straff som står i proportion till brottets allvar.\n\nVi vill bland annat:\n\nKraftigt förstärka det förebyggande arbetet med att tidigt ge barn och familjer rätt stödinsatser, så att barn och unga inte hamnar i kriminalitet.\n\nGenomföra stora satsningar på skolan och förskolan, bryta segregationen och öka inkluderingen på arbetsmarknaden.\n\nAnställa fler poliser och ge myndigheterna bättre verktyg för att klara upp fler brott och skapa trygghet på gator och torg. Vi satsar 500 miljoner mer på polisen varje år.\n\nLäs mer om hur vi vill få stopp på våldet och om vår rättspolitik här – Lag och ordning\n\nLäs också gärna dessa artiklar av vår Rättspolitiske talesperson Martin Marmgren:\n\nMan kan inte tvinga fram föräldraansvar med pekpinnar och hot\n\nDödsskjutningarna måste få ett omedelbart slut\n\nSatsa 500 miljoner nu för att lösa passkaoset"
  },
  {
    "url": "https://www.mp.se/politik/ett-tryggare-sverige-hela-listan/",
    "content": "Ett tryggare Sverige – hela listan\n\nSverige ska vara ett tryggt land. Vi måste både ge rättsväsendet resurser att bekämpa brott och hjälpa människor ur kriminalitet men också arbeta för att människor inte ska dras in i kriminalitet från början.\n\n10 000 fler poliser\n\nVi vill se fler närvarande poliser på gator och torg. Förslaget i budgeten för 2021 är en fortsättning av reformen 10 000 fler polisanställda till 2024.\n\nAvhopparverksamhet\n\nEtt nationellt avhopparprogram utreds.\n\nTillskott SIS\n\nTillskott för att öka kapacitet, säkerhet och kvalitet hos Statens institutionsstyrelse.\n\nBekämpa arbetslivskriminalitet\n\nFortsättning på tidigare satsning mot arbetslivskriminalitet i syfte att få strukturerna för detta arbete på plats.\n\nPlatssamverkan\n\nLokal samverkan mellan fastighetsägare, offentliga aktörer och de som bor i området för att öka trygghet och säkerhet, utbud och kvalitet på handel och tillgång till service.\n\nStärkt skydd för barn som bevittnar brott\n\nDet straffrättsliga skyddet för barn som bevittnar brott mellan närstående stärks.\n\nStärkning av arbetet mot penningtvätt\n\nFinansinspektionen får ökade medel för att bekämpa penningtvätt och finansiering av terrorism."
  },
  {
    "url": "https://www.mp.se/politik/lands-och-glesbygd/",
    "content": "Hela Sverige ska leva\n\nDet ska inte spela någon roll var i landet du bor. Alla ska kunna lita på att samhället finns där för dem. Det innebär att oavsett var man bor och hur mycket man tjänar ska man ha tillgång till offentlig och kommersiell service som krävs för att leva ett fungerande liv. Du ska kunna leva, jobba och driva företag i hela Sverige. Sveriges landsbygder har en nyckelroll i omställningen till ett mer hållbart samhälle.\n\nMiljöpartiet vill\n\nBygga ut snabbt bredband i hela landet.\n\nSäkra tillgängliga kommunikationer i hela landet.\n\nUtveckla elladdning för fordon samt främja biogas, hållbara drivmedel och nya hållbara transportlösningar i hela landet.\n\nFrämja lokal ekonomisk utveckling och skapa bättre villkor för små och medelstora företag.\n\nStärka lokalproducerade ekologiska livsmedel och mathantverk.\n\nBygga ut och rusta upp järnvägsnätet för snabba tåg i hela landet och skynda på bygget av nya stambanor för höghastighetståg.\n\nUnder lång tid har både statliga myndigheter och service i form av matbutiker, bensinmackar, post och apotek försvunnit på många platser, trots att tillgång till offentlig och kommersiell service är hörnstenar för utvecklingen av en plats. Regeringens nedskärningar på stöd till kommersiell service och på statens servicecenter, där medborgare kan komma i kontakt med flera centrala myndigheter, förvärrar den här utvecklingen.\n\nTvärtemot Tidöpartierna vill Miljöpartiet istället satsa på och utveckla de statliga servicekontoren, precis som vi gjorde när vi satt i regering, och säkra stöden till kommersiell service. Utöver det föreslår vi också nu en ny reform: Landsbygdsavtal.\n\nLandsbygdsavtalen liknar Stadsmiljöavtalen i utformning, men har ett bredare anslag. Kommuner eller regioner kan ansöka om medfinansiering för åtgärder som förbättrar tillgången till service och minskar transportbehovet. Landsbygdsavtalen innebär att staten ingår ett kontrakt med landsbygdskommuner, regioner och privata aktörer. Landsbygdsavtalen ska möjliggöra lokala lösningar på lokala problem. Det kan bland annat handla om satsningar på grannskapskontor, förstärkt digital tillgänglighet, bättre förutsättningar för cykelpendling, anropsstyrd kollektivtrafik eller förbättrad lokal service.\n\nDet är inte politiker i riksdagen som sitter på den kunskap som krävs för att utforma träffsäkra lokala lösningar – det görs bäst av de medborgare, lokalpolitiker och företagare som berörs. Miljöpartiet föreslår att reformen fullt utbyggd ska uppgå till 400 miljoner kronor.\n\nIdag finns projekt i såväl statlig som ideell regi med liknande upplägg – t.ex. Tillväxtverkets satsning Kommuner för serviceutveckling och intresseorganisationen Hela Sverige ska levas projekt “Service i samverkan”. Vi menar att staten behöver ta ett tydligt ansvar för att möjliggöra en uppskalning av den här typen av lokala lösningar.\n\nBredband av hög kvalitet ska finnas tillgängligt i hela landet. Det är en förutsättning för att kunna bo, arbeta och driva företag med god tillgång till digitala tjänster oavsett var man bor. Där marknaden inte klarar av att bygga ut bredband behöver staten ta ansvar för att snabb uppkoppling finns tillgänglig där människor lever och arbetar.\n\nPotentialen i befintlig järnväg i hela landet ska nyttjas för fossilfria transporter av både gods och persontrafik. Vi vill införa en lägsta nivå för statliga vägar för att säkerställa att infrastrukturen kan användas på ett ändamålsenligt, säkert och hållbart sätt. Det gäller bland annat vägbeläggning, belysning och väderskydd vid busshållplatser. Inget barn ska utsättas för livsfara när hen väntar på skolbussen. Vi vill effektivisera transporterna, utveckla el-laddning för fordon samt främja biogas, hållbara drivmedel och nya hållbara transportlösningar i hela landet.\n\nVi vill främja lokal ekonomisk utveckling och skapa bättre villkor för små och medelstora företag. Det kan bland annat handla om bättre tillgång på riskkapital och möjligheter till företagsrådgivning. Vi vill också stärka lokalproducerade ekologiska livsmedel och mathantverk. Ett riktat stöd till ”reko-ringar” ska införas så att fler ringar kan startas. Det ger fler småskaliga matproducenter möjlighet att få avsättning för sina produkter.\n\nVi vill se ett mer träffsäkert utjämningssystem så den kommunala beskattningen blir mer likvärdig. Fastighetsskatten på vindkraftverk och befintliga vattenkraftverk ska tillfalla den kommun respektive region där kraftverken finns. Vi vill att man ska skatta där man bor, även vid kortare boende som sommar- eller säsongsboende.\n\nStatliga myndigheter såsom Försäkringskassan, Arbetsförmedlingen och Skatteverket ska säkra god tillgänglighet i hela landet. Kompetensförsörjning är en svårighet för många kommuner. Vi vill säkra att det finns kompetens inom offentlig service som apotek, vård och utbildning genom möjlighet att skriva av studielån när man etablerar sig i en kommun med extra stora utmaningar."
  },
  {
    "url": "https://www.mp.se/politik/landsbygdspolitiskt-program/",
    "content": "Landsbygdspolitiskt program\n\nNär Sverige växer ska det vara möjligt att leva och utvecklas i hela landet.\n\nMiljöpartiets landsbygdspolitiska program är ett dokument som pekar ut riktningen för vår landsbygdspolitik för hela Sverige. I vår vision om ett långsiktigt hållbart samhälle har landsbygderna en nyckelroll – ekologiskt, socialt och ekonomiskt. Moderna och utvecklade landsbygder är en förutsättning för att vi ska kunna möta framtidens utmaningar. Det handlar om produktion av livsmedel, vatten, biologisk mångfald, energi, turism, kulturlandskap, teknikutveckling och gröna näringar. Vi vill säkerställa goda förutsättningar för människor att bosätta sig, arbeta, leva och driva företag i våra lands- och glesbygder.\n\nSveriges landsbygder bjuder på ett rikt utbud av resurser och har samtidigt skiftande utmaningar och förutsättningar, från glesbygdens fjällbyar i norr till den bördiga jordbruksmarken längst i söder. Idag finns en obalans mellan stad och landsbygd och det är stor skillnad i tillgång till arbetstillfällen, utbildning, offentlig service, kollektivtrafik, mobiltäckning och bredband. Miljöpartiet vill driva en rättvis landsbygdspolitik som tar hänsyn till de lokala förutsättningarna. Vi vill öka Sveriges självförsörjning och ge alla människor möjlighet till delaktighet i samhällsbygget. Vi vill stärka lokal demokrati och lokal förvaltning. Vi vill utveckla Sverige tillsammans."
  },
  {
    "url": "https://www.mp.se/politik/migration-och-lika-ratt/",
    "content": "Öppen och human migrationspolitik\n\nVi står upp för en öppen och human migrationspolitik – och för fred, rättvisa och klimat i världen. Vår vision är en värld där alla kan flytta, men ingen tvingas att fly. Alla EU-länder måste solidariskt dela på ansvaret för ett humant och rättssäkert mottagande. Aldrig förr har så många människor varit på flykt i världen som nu. Samtidigt finns det rörelser i Europa och i Sverige som vill göra det mycket svårare för utsatta människor att söka skydd i EU. Alltför många människor väljer den livsfarliga vägen över Medelhavet, i brist på lagliga vägar in i EU, för att sedan mötas av ett ovärdigt mottagande, eller till och med nekas rätten att söka asyl. Det vill vi ändra på. Det är en mänsklig rättighet att få sin asylansökan individuellt prövad.\n\nMiljöpartiet vill\n\nStå upp för fred, rättvisa och klimatet så att färre tvingas fly.\n\nGe familjer full rätt och möjlighet att återförenas och återinför permanenta uppehållstillstånd, särskilt för barn.\n\nSärskilt värna de som lever i stor utsatthet.\n\nFörsvara asylrätten och kvotflyktingsystemet.\n\nAtt fler familjer ska kunna återförenas i Sverige. Inga asylsökande barn ska kunna skiljas från sina föräldrar.\n\nStärka rättssäkerheten i asylprocessen och stödet för hbtqi­-flyktingar och andra sårbara grupper.\n\nHöja dagersättningen för alla asylsökande.\n\nFörlänga etableringsprogrammet för nyanlända till minst fyra år för att skapa bättre förutsättningar för etablering, så att fler kommer i arbete snabbare.\n\nKorta handläggningstiderna för arbetstillstånd och asylbeslut så att det går fortare att komma in i samhället.\n\nAvskaffa försörjningskravet.\n\nHa en öppen arbetskraftsinvandring och stärka tryggheten för arbetstagare.\n\nInget EU-medlemsland ska kunna köpa sig fritt från ansvar i den gemensamma migrationspolitiken.\n\nStärka asylrätten i EU och bekämpa smuggling och farliga vägar till EU genom att säkra fler och lagliga vägar.\n\nÖka kapaciteten att utföra sök- och räddningsinsatser på Medelhavet. Ingen ska med våld stoppas från möjligheten att söka asyl.\n\nFördjupning\n\nVår politik för etablering av nyanlända\n\nVårt track record i migrationspolitiken\n\nVår politik för global utveckling\n\nLängre uppehållstillstånd för gymnasiestudier\n\nMänniskor som flyr för sina liv ska inte mötas av murar. Sverige ska vara ett land som står för öppenhet och medmänsklighet. Kriget i Ukraina har tvingat miljontals människor på flykt. Sverige och övriga EU-länder ska fortsätta ta emot människor som behöver vår hjälp.\n\nAsylrätten ska värnas. Vi vill ge familjer full rätt och möjlighet att återförenas, införa permanenta uppehållstillstånd och särskilt värna sjuka, barn och unga.\n\nInget barn som har flytt ska behöva oroa sig för om hen får stanna i Sverige eller inte. Barn ska särskilt prioriteras för permanenta uppehållstillstånd vid första asylansökan. Inget barn ska sättas i förvar i samband med en migrationsprocess.\n\nGenom att återinföra särskilt ömmande omständigheter för barn tar vi steg mot att tillgodose barns rättigheter. Personer som har vistats i Sverige med uppehållstillstånd men som riskerar utvisning bör få stanna när de har en stark anknytning hit, till exempel genom familj, vänner och gymnasiestudier.\n\nVi vill stärka rättssäkerheten i asylprocessen, särskilt för hbtqi-personer. Migrationsverkets bedömningar av hbtqi-personers asylärenden har varit både godtyckliga och baserade på förlegade stereotyper. Genom utbildningsinsatser för tolkar, offentliga biträden och Migrationsverkets tjänstepersoner kan vi säkerställa rättssäkra asylprocesser.\n\nDen som kommer hit ska mötas av kunniga språklärare – inte flera års kö på Migrationsverket. Sverige har klarat av att växa på ett bra sätt förr. Det ska vi göra i framtiden också.\n\nDagersättningen har inte ändrats sedan 1994. Det är orimligt. Vi vill höja dagersättningen så att alla asylsökande får en mer dräglig vardag under väntetiden.\n\nVi vill ge människor rätt att jobba och lära sig svenska från första dagen de sökt asyl. Vi vill göra det lättare att få jobb på meriter från utlandet och öka antalet platser på yrkesutbildningar, Komvux och folkhögskola – med särskilt fokus på nyanlända kvinnor. Vi vill förlänga etableringstiden från två till fyra år.\n\nFörsörjningskraven varken hjälper människor att integreras i samhället eller etablera ett stabilt liv. Istället har lagen fungerat som ett effektivt sätt att splittra barn från sina föräldrar, försämrat asylsökande och nyanländas psykiska hälsa samt ökat ovissheten om ett liv i Sverige. Vi vill avskaffa försörjningskraven för familjeåterförening för alla.\n\nVi vill ha en jämn fördelning av asylsökande i landet för att minska segregationen.\n\nVi vill förbättra situationen för ensamkommande ungdomar genom kortare väntetider, en mer rättssäker asylbedömning, insatser mot psykisk ohälsa och en tryggare boendesituation.\n\nMänniskor från Ukraina som fått tillfälligt skydd i Sverige ska få precis samma rättigheter som andra som beviljats uppehållstillstånd. De ska ha rätt till boende i en kommun, till etableringsinsatser – som etableringsersättning och hjälp med att hitta arbete och utbildning. De ska också ha full rätt till vård.\n\nSverige är utan tvekan ett land med behov av internationell kompetens. Idag råder det arbetskraftsbrist i både lågkvalificerade och högkvalificerade yrken. Vi vill därför fortsätta att utveckla Sveriges öppna regelverk för arbetskraftsinvandring.\n\nMen det finns också allvarliga problem kopplade till arbetskraftsinvandring. Människor från andra länder ska inte arbeta under sämre villkor än svenskar, och arbetsgivare som lurar och utnyttjar arbetskraftsinvandrare måste upptäckas och lagföras. Vi vill öka kontrollerna och straffa oseriösa företag som utnyttjar människor.\n\nAldrig har så många människor varit på flykt i världen som nu. EU som helhet måste på ett solidariskt sätt dela på ansvaret och säkerställa ett humant och rättssäkert mottagande. Inget land ska kunna köpa sig fritt från detta ansvar. Vi vill bekämpa människosmuggling och etablera fler trygga vägar för att söka asyl inom EU. Ingen ska behöva dö på havet i jakten på ett anständigt liv. Därför vill vi öka kapaciteten för sök- och räddningsinsatser på Medelhavet."
  },
  {
    "url": "https://www.mp.se/politik/nyanlandas-etablering",
    "content": "Människor ska mötas med möjligheter, inte murar\n\nMänniskor som kommer nyanlända till Sverige ska tidigt inkluderas i samhället. Språk, jobb, skola och bostad är viktigt för att kunna etablera sig ett nytt land.\n\nMiljöpartiet vill\n\nInföra ett jämlikhetskliv – en satsning om 11 miljarder kronor för att öka jämlikheten i Sverige\n\ntillsätta en nationell kommission för bekämpning av barnfattigdom\n\nSkapa ett mer enat samhälle genom att bekämpa boendesegregationen\n\nmotverka skolsegregationen genom att skapa ett fritt och rättvist skolval för alla, och förbjuda vinstjakten i skolan.\n\nÅterinföra permanenta uppehållstillstånd som huvudregel och underlätta för familjer att återförenas\n\nGöra det lättare att få jobb på meriter från utlandet och bättre matcha nyanländas kompetens mot bristyrken.\n\nIndividanpassa etableringsprogrammet så att det bättre anpassas efter nyanländas olika förutsättningar\n\nMotverka diskriminering och trakasserier på arbetsmarknaden\n\nTrygg att satsa\n\nMänniskor behöver känna trygghet för att våga satsa och bygga upp ett nytt liv. Ovisshet om framtiden och hur länge man kommer att få stanna, oron över familjemedlemmar och en försämrad psykisk hälsa gör det svårt för många nyanlända med tillfälliga uppehållstillstånd att fokusera på studier och jobb.\n\nVi vill därför återgå till permanenta uppehållstillstånd, istället för dagens tillfälliga, och öka möjligheterna att ta sin familj till Sverige. En människa som får uppehållstillstånd ska ges rätt att bo kvar i kommunen där hen först fått bostad. Så kan människor bygga vidare på sina nätverk, känna trygghet och våga satsa.\n\nEn meningsfull asyltid\n\nIntegrationen börjar redan under asyltiden. Att få möjlighet att lära sig svenska från dag ett, kunna jobba och ha en meningsfull tid som asylsökande, stärker individens möjligheter till snabbare etablering på arbetsmarknaden och i samhällslivet när de har fått uppehållstillstånd.\n\nLätt att jobba\n\nMedan Sverige har brist på ingenjörer tar nyanlända ingenjörer okvalificerade arbeten. Andra nyanlända utan meriter har svårt att få jobb alls. Detta är ett enormt slöseri för både individ, företag och samhälle. Därför vill vi göra det lättare att få validera både akademiska och yrkesmässiga meriter från andra länder.\n\nMiljöpartiets utgångspunkt är alltid tilliten till den enskildes förmåga att finna de bästa lösningarna för sig och sin familj. Detta motsäger inte att samhället samlar sina resurser för att exempelvis styra nyanlända mot bristyrken. Det är tvärtom att se potential i de människor som erbjuder oss sin tid och sina livserfarenheter.\n\nSpråk som nyckel\n\nVuxna nyanlända ska få bättre undervisning i svenska. Vi vill erbjuda högutbildade undervisning i svenska på universitet. Barn och ungdomar ska ha rätt till undervisning i sitt modersmål, forskning visar att det är lättare att lära sig både svenska och andra skolämnen då.\n\nEn etableringstid som gör skillnad\n\nNär en person fått besked om uppehållstillstånd påbörjas det tvååriga etableringsprogrammet hos Arbetsförmedlingen. Där får nyanlända möjlighet att lära sig svenska och få ett jobb eller börja studera, och därmed klara sin egen försörjning. Den genomsnittliga tiden det tar för en nyanländ person att etablera sig i utbildning eller arbete överskrider dock dessa två år.\n\nVi vill förändra etableringsprogrammet så att längden på insatserna bättre anpassas efter individens behov och förutsättningar. Miljöpartiet vill också särskilt satsa på etableringen för utrikes födda kvinnor och verka för att etableringsinsatserna blir jämställda.\n\nMotverka diskriminering\n\nEtt hinder för nyanländas etablering är de förutfattade meningar och den diskriminering som förekommer i samhället. Miljöpartiet vill fortsätta arbetet mot diskriminering och rasism genom att införa skarpare möjligheter till sanktioner mot arbetsgivare som diskriminerar, satsa på antidiskrimineringsbyråer och stärka civilsamhällets långsiktiga förutsättningar.\n\nResurser i skolan\n\nIdag tar ett mindre antal skolor emot majoriteten av de nyanlända eleverna. Vi vill att alla skolor hjälps åt. Vi vill att de skolor som tar mest ansvar ska få mer resurser.\n\nIdeella krafter\n\nMånga ideella krafter har startat hockeyträning, odling, promenader, jämställdhetsgrupper, körsång och svampplockning med nyanlända. Vi vill satsa på sådant engagemang, som bygger broar mellan människor med olika bakgrund. Vi vill också satsa mer på myndigheternas samarbete med ideella krafter.\n\nI EU:\n\nMiljöpartiet vill:\n\nSå stor hänsyn som möjligt ska tas till vilket land den asylsökande vill söka asyl i. Integrationen underlättas när människor får möjlighet att bygga vidare på kontakter de redan har i Europa.\n\nRätten till familjeåterförening ska gälla i alla EU:s länder, oavsett vilken skyddsgrund som ligger till grund för uppehållstillstånd.\n\nÖka möjligheterna för arbetskraftsinvandring EU."
  },
  {
    "url": "https://www.mp.se/politik/pensioner/",
    "content": "Högre, hållbara och jämställda pensioner\n\nDen dag du slutar arbeta ska du få en pension som går att leva på. Pensionssystemet ska vara långsiktigt hållbart och pensionerna jämställda.\n\nVi vill att alla ska ha råd med det liv man vill leva, även efter pensionen.\n\nMiljöpartiet vill\n\nHöja pensionerna.\n\nGöra pensionerna mer jämställda.\n\nInvestera pensionspengarna så att de bidrar till en hållbar utveckling.\n\nAtt människor som flytt till Sverige ska få en skälig pension.\n\nGöra det billigare att åka buss och tåg, särskilt för unga och pensionärer.\n\nHöja garantipensionen och reformera pensionssystemet med syfte att höja pensionerna, mest för de med de lägsta pensionerna.\n\nHöja bostadstillägget för pensionärer.\n\nKvinnor har lägre pensioner än män. Det är en följd av att vi har haft och fortfarande har en ojämställd arbetsmarknad. Vi vill höja de lägsta pensionerna – det är viktigt ur ett jämställdhetsperspektiv.\n\nAtt göra det bättre för dagens pensionärer får inte innebära att vi bygger upp en skuld till kommande generationer. Långsiktig ekonomisk hållbarhet i pensionssystemet är viktigt.\n\nMiljöpartiet har drivit på för att den del av pensionen som investeras ska placeras på ett sätt som bidrar till en hållbar utveckling. Vi har sett till att AP-fonderna nu omfattas av skarpare hållbarhetskrav. Vi vill höja hållbarhetskraven ytterligare så att de ges samma tyngd som kravet på avkastning."
  },
  {
    "url": "https://www.mp.se/politik/ratt-att-ma-bra/",
    "content": "Psykisk hälsa\n\nMånga lider av stress och utmattning. Barn och ungas psykiska ohälsa har ökat. Trenden ska vändas. Vi vill göra psykiatrin för barn och unga köfri – och skapa ett samhälle där alla kan må bra.\n\nMiljöpartiet vill\n\nHa en köfri barn- och ungdomspsykiatri (BUP) med mer pengar och skärpt vårdgaranti.\n\nSkapa ett samhälle där det är lättare att må bra.\n\nSatsa på primärvården och öka tillgången till vård för psykisk ohälsa.\n\nKorta köerna till behandling i hela landet.\n\nFörstärka elevhälsan och satsa på fler skolsköterskor, specialpedagoger, psykologer och kuratorer i skolan.\n\nUnga som mår dåligt ska få stöd i tid. Vi vill skapa en köfri barn- och ungdomspsykiatri (BUP). Steg för steg ska köerna kortas genom att öka resurserna och skärpa vårdgarantin. Även vårdcentraler och den nära vården ska möta psykisk ohälsa bättre. Vi vill att fler psykologer utbildas och anställs.\n\nEn av de viktigaste investeringarna handlar om elevers hälsa. Elever som far illa eller mår dåligt riskerar att detta blir ett hinder också för lärandet och skolgången. Därför måste alla elever få rätt hjälp i rätt tid, och mobbning och annan utsatthet bekämpas. En bra elevhälsa ska vara tillgänglig för eleverna och hjälpa lärarna i arbetet för trygghet och studiero i skolan. Detta kräver en förstärkt elevhälsa och en utvecklad samverkan mellan elevhälsan, socialtjänsten och den allmänna hälso- och sjukvården. Ingen elev ska falla mellan stolarna. Vi vill även att psykisk hälsa ska ingå som ett särskilt ämne inom idrott och hälsa.\n\nAtt sjuktalen i Sverige som är stressrelaterade eller kopplade till psykisk ohälsa är så höga måste vi göra något åt. Vi måste mota de arbetsrelaterade problem som idag skapar ohälsa, sjukskrivningar och arbetsskador. Vi vill t ex  skärpa arbetsmiljölagstiftningen och ge möjlighet att utdöma vite till arbetsgivare som har brister i den organisatoriska och sociala arbetsmiljön, Vi vill också att  regeringen inför en nollvision för arbetsrelaterad ohälsa. De här bristerna behöver åtgärdas.\n\nVi vill ha ett Sverige där vi hinner njuta i vardagen och möta varandra. Vi vill stegvis sänka normalarbetstiden. Barn och unga ska lätt kunna röra sig utomhus, motionera, sporta och umgås. Vi vill stärka föreningslivet. Alla barn och ungdomar ska kunna få en plats i kulturskolan.\n\nAlla har rätt att må bra. Nya mått och mål för samhällets utveckling behövs. Miljöpartiet i regering har tagit fram nya mått för välfärd. Där vägs livskvalitet, hållbarhet och hälsa in, utöver BNP. Vi vill göra de nya måtten styrande i den ekonomiska politiken.\n\nSe en samtyckeslagstiftning i alla medlemsländer och att sexuellt-och könsbaserat våld ska vara kriminaliserat i hela EU.\n\nInföra alternativa välfärdsmått i EU:s långtidsbudget där också mått för miljö, välfärd och livskvalitet ingår.\n\nAtt förbud mot eller begränsning av aborträtten ska betraktas som en form av könsbaserat våld och kriminaliseras på EU-nivå. Tillgången till preventivmedel och rätten till sexualundervisning och sexuell jämlikhet ska försvaras och stärkas i hela EU."
  },
  {
    "url": "https://www.mp.se/politik/sjukpenning/",
    "content": "Bättre regler för sjukpenning, sjukersättning och rehabilitering\n\nMiljöpartiet är mycket kritiska till hur sjukförsäkringen fungerar i dagsläget. På sikt vill vi ha ett helt annat system där försäkringen för sjuka och arbetslösa blir en och samma, med samma nivåer, där människor får individanpassat stöd och inte ska riskera att ”falla mellan stolarna”. Vårt förslag kallas arbetslivstrygghet.\n\nMiljöpartiet vill:\n\nAtt människor måste kunna känna sig säkra på att få stöd från systemet, och Försäkringskassans roll behöver förändras.\n\nOmvandla de hårda tidsgränserna som i dag finns i sjukförsäkringen till att istället bli avstämningspunkter för rätt till stöd.\n\nSkapa större flexibilitet och individanpassning.\n\nGöra det möjligt att bli sjukskriven och kunna återgå till arbete i den utsträckning som behövs, inte som i dag bara i fasta steg om 25, 50, 75 procent.\n\nAtt en person som är deltidssjukskriven måste kunna förlägga den på det sätt som passar bäst över veckan, för att underlätta rehabilitering och återgång i arbetet.\n\nAtt det ska bli lättare att kunna pröva på att studera för den som varit sjukskriven länge utan risken att förlora sin sjukpenning.\n\nFörbättra regelverket för studenter som blir sjuka. Vi vill också stärka tryggheten för andra grupper som lätt hamnar utanför trygghetssystemen, till exempel kulturarbetare, egenföretagare och människor som arbetar med otrygga arbetsvillkor, till exempel inom den växande gig-ekonomin.\n\nAtt personer som har aktivitetsersättning eller sjukersättning måste enklare kunna pröva att arbeta utan att riskera förlora sin ersättning.\n\nHär och nu\n\nDet finns ett flertal utredningar som har tillsatts av den rödgröna regeringen under förra mandatperioden för att förbättra regelverket. De har lagt förslag, som remissbehandlats och enkelt kan genomföras om riksdagspartierna ställer sig bakom. Vi vet att flera partier tvekar. Även om de inte förändrar lika mycket som Miljöpartiet vill så är de viktiga steg i rätt riktning och kommer göra situationen bättre. Därför vill miljöpartiet att regeringen ska lägga fram dessa förslag och riksdagen fatta beslut snarast. Det handlar bland annat om mildrade regler vid dag 365, särskilda regler för personer som närmar sig pensionsåldern, stärkt rätt till rehabiliteringsersättning och bättre skydd för de som har behovsanställningar. Situationen för andra människor med diffusa sjukdomstillstånd måste också förbättras.\n\nVi vill se förbättrade anställningsvillkor och social trygghet för gig-arbetare och andra grupper som faller utanför etablerade nationella system.\n\nInföra alternativa välfärdsmått i EU:s långtidsbudget där också mått för miljö, välfärd och livskvalitet ingår.\n\nAtt samordningen av de sociala trygghetssystemen måste garantera att de sociala rättigheterna följer medborgarna inom EU.\n\nLäs mer här: Arbetslivstrygghet | Miljöpartiet (mp.se)"
  },
  {
    "url": "https://www.mp.se/politik/arbetslivstrygghet",
    "content": "Samhällets grundläggande trygghet ska omfatta alla\n\nI Sverige ska den som är sjuk eller arbetslös aldrig lämnas utanför. På sikt vill Miljöpartiet ha en gemensam sjuk- och arbetslöshetsförsäkring som omfattar alla.\n\nMiljöpartiet vill\n\nAtt den som är sjuk och därför inte kan arbeta ska ha rätt till ersättning från sjukförsäkringen.\n\nPå sikt slå samman a-kassan, sjukförsäkringen och försörjningsstödet till en gemensam trygghetsförsäkring som sköts av en och samma myndighet.\n\nSe samma nivå på ersättningen vid sjukdom och arbetslöshet.\n\nMiljöpartiet vill införa en gemensam försäkring för både sjukdom och arbetslöshet – ett samlat trygghetssystem som är tydligt och omfattar alla. Vi kallar det arbetslivstrygghet.\n\nFör att undvika att individer bollas runt mellan olika myndigheter ska trygghetssystemet skötas av en och samma myndighet. Individens ansvar är att ta arbete utifrån sina förutsättningar.\n\nSom steg på vägen mot arbetslivstrygghet vill vi reparera rådande system.\n\nDet finns många problem med dagens sjukförsäkring. Människor faller fortfarande mellan stolarna och blir utan ersättning trots att de kan vara för sjuka för att jobba, enligt både de själva, läkare och Arbetsförmedlingen. Miljöpartiet anser att det här är helt orimligt.\n\nMänniskor som är sjuka måste få ersättning, stödet ska vara individanpassat och Försäkringskassan behöver ha en mer stödjande roll än i dag. De hårda tidsgränser som finns i försäkringen idag vill vi ersätta med kontinuerliga avstämningar av att individen får rätt insatser för rehabilitering och stöd.\n\nDen som tvingas oroa sig för att kunna bo kvar i sitt hus kan inte samtidigt fokusera på att söka nytt jobb eller bli frisk. Miljöpartiet vill att arbetslöshetsförsäkringen ska garantera en grundläggande ekonomisk trygghet samtidigt som den underlättar omställningen till en ny sysselsättning.\n\nArbetslöshetsförsäkringen måste bli enklare att förutse. Den ska omfatta fler typer av situationer i arbetslivet och ha bättre ekonomiska villkor.\n\nUnder coronapandemin höjde regeringen grundnivån i arbetslöshetsförsäkringen. Väntetiden för att få ersättning kortades. Karensavdraget vid första sjukdagen togs bort  och det krävdes inte läkarintyg vid sjukdom de första 14 dagarna. Dessa förändringar i sjuk- och arbetslöshetsförsäkringarna vill vi ska bestå.\n\nVi tycker att det är bra att den sociala pelaren finns och kan ge draghjälp för förbättrade sociala och arbetsrättsliga villkor i de olika medlemsländerna.\n\nVi vill se förbättrade anställningsvillkor och social trygghet för gig-arbetare och andra grupper som faller utanför etablerade nationella system.\n\nVi anser att samordningen av de sociala trygghetssystemen måste garantera att de sociala rättigheterna följer medborgarna inom EU.\n\nVi vill införa alternativa välfärdsmått i EUs långtidsbudget. De ska synliggöra kostnader och vinster för miljö, livskvalitet och välfärd.\n\nArbetslivstrygghet (Riksdagsmotion)Debattartikel SvDDebattartikel ArbetetEn socialförsäkring med människan i centrum (Riksdagsmotion)"
  },
  {
    "url": "https://www.mp.se/politik/skola/",
    "content": "En jämlik skola\n\nAlla elever har rätt att växa och utmanas, lyckas och utveckla sina talanger i skolan. Varje elev ska få den tid de behöver med sina lärare. Alla elever och vårdnadshavare måste kunna känna tillit till deras närmsta skola. Miljöpartiet kan aldrig acceptera ett samhälle där barn får olika livschanser beroende på vilken skola de går i.\n\nOm vi vill skapa ett samhälle som håller ihop måste skolan vara en del av lösningen på samhällets problem. Nu är det tvärtom eftersom skolmarknaden som den är utformad idag förstärker skolsegregationen. Dagens system gör därmed skolan till ett hinder istället för en del av lösningen. Så länge var sjunde elev går ut grundskolan utan behörighet till gymnasieskolans nationella program är det direkt stötande att inte varenda skattekrona avsedd för skolan stannar i skolan. I en skola som sätter elevens lärande främst kan det inte vara aktieägarnas vinstkrav eller kommunens sparkrav som är högsta auktoritet.\n\nMiljöpartiet vill\n\nFörbjuda vinstutdelande aktiebolag att driva skola.\n\nAtt staten tar ett större ansvar för skolans finansiering.\n\nAtt alla skolor ska ha bemannade skolbibliotek.\n\nBryta skolsegregationen och göra skolvalet fritt och rättvist för alla.\n\nFörbättra arbetsmiljön och höja lönen för lärare för att öka attraktionskraften för fler att arbeta i yrket.\n\nFörstärka elevhälsan och satsa på fler skolsköterskor, specialpedagoger, psykologer och kuratorer i skolan.\n\nGratis frukost och lunch i skolan\n\nSå länge vi har skolor som ska göra vinst på elever kommer skolor också att välja bort elever som inte är lönsamma. Miljöpartiet vill ha en skola där barn får välja skola, men där skolor aldrig får välja barn. Det är hög tid att göra upp med vinstjakten från anonyma aktieägare långt borta från skolans vardag. Skolan ska inte vara en marknad och vinstutdelningen måste få ett stopp. Vinstfrågan handlar inte om att alla friskolor skulle vara dåliga (det är de inte), den handlar istället om vad marknadslogiken gör med hela skolsystemet. Skolans syfte ska alltid vara utbildning – aldrig vinst.\n\nDen bristande jämlikheten i skolan är en av våra största samhällsutmaningar. Skolsegregationen leder idag till att barn inte får samma chans till en bra utbildning och därför heller inte jämlika livschanser. Det är ett problem inte bara för skolan, utan för hela samhället. Det handlar dels om att marknadsskolan driver på skolsegregationen, men också om att kommunerna har väldigt olika förutsättningar att finansiera skolan på ett bra och hållbart sätt. För att alla elever ska få tillgång till en jämlik utbildning av god kvalitet behöver de skolor som har störst behov få mest resurser. Dessa skolor ligger ofta i utsatta områden i våra större städer, eller på landsbygderna. För att ge alla barn en likvärdig utbildning vill Miljöpartiet miljardsatsa på ökad jämlikhet i skola och förskola.\n\nLäsning är grunden för mycket av all annan inlärning. Samtidigt vet vi att det krävs läsning utöver tiden i skolan för att träna upp läskondition nog för att kunna läsa för att lära. Därför är skolbiblioteken och dess bibliotekarier så viktiga. Miljöpartiet tycker att bemannade skolbibliotek är en självklarhet på varje normalstor skola i landet och vill att det ska skrivas in i skollagen. Små skolor ska i stället kunna samarbeta med ett annat bibliotek.\n\nAtt motverka skolsegregationen och säkerställa en bra skolgång för alla handlar inte bara om varje barns rättigheter. Det handlar också om att skapa ett tryggt samhälle, om att motverka grogrunden för kriminalitet och utanförskap. I det är skolan central – alla skolor måste vara bra skolor.\n\nIdag förstärker skolvalet segregationen kraftigt. Det måste inte vara så. Vi vill inrätta ett gemensamt antagningssystem för skolan där ingen ska kunna paxa plats på förhand. Alla barn ska få samma chans, oavsett föräldrar och bakgrund.\n\nTyvärr visar myndigheternas granskningar att väldigt många friskolor ber om mer information om eleverna när de ansöker än vad de får lov att använda när de gör sitt urval. För att komma tillrätta med problemet att skolor väljer bort vissa elever tror vi att det är nödvändigt med ett gemensamt och transparent system som administreras av Skolverket. Miljöpartiets utgångspunkt är att eleverna ska kunna välja skola, men skolor ska inte få välja elever.\n\nSkolan är grunden för ett gott och jämlikt samhälle. Och lärarna är skolans viktigaste resurs. Forskningen har i alla tider pekat på att en bra lärare är den faktor som görs störst skillnad för eleverna. Då måste vi politiker fokusera på att ge lärarna rätt förutsättningar för att göra ett bra jobb. Det gör vi genom att minska de administrativa uppgifterna och ge mer tid till undervisning, förbättra arbetsmiljön och ge lärarna fler kollegor. Vi behöver fler utbildade lärare, men allt som skolan ska göra kan inte göras av lärare – de behöver också fler kollegor i form av till exempel skolbibliotekarier, specialpedagoger och skolsköterskor.\n\nDet får inte bero på var en elev går i skola om han eller hon får rätt stöd eller inte. Miljöpartiet har drivit igenom en läsa, skriva, räkna- garanti som innebär att fler elever ska få de stödinsatser de har behov av redan tidigt i sin skolgång. Under nästa mandatperiod vill vi bygga ut elevhälsan ytterligare så att den både är mer tillgänglig för eleverna och fungerar som ett bra stöd för lärarna. För att motverka psykisk ohälsa bland barn och unga vill vi att psykisk hälsa ska ingå som en del av ämnet idrott och hälsa i skolan.\n\nAlla elever inom grund- och gymnasieskolan ska serveras god, näringsriktig, miljövänlig och helst ekologiskt närodlad skolmat. Det gäller även de som har en kosthållning baserad på etiska, religiösa eller medicinska skäl. Skolmaten ska vara avgiftsfri.\n\nVi vill införa att frukost serveras i grundskolan. Särskilt i tider när det inte längre är säkert att det finns så mycket mat på bordet är det viktigt att säkerställa att eleverna får frukost på morgonen. Hungriga magar försvårar inlärningen och ökar oron i klassrummet. Vi vill verka för att alla kommuner i Sverige, med stöd av statlig finansiering, skall erbjuda gratis skollunch i grundskolan under loven."
  },
  {
    "url": "https://www.mp.se/politik/en-jamlik-skola-alla-barn-hela-listan/",
    "content": "En jämlik skola för alla barn – hela listan\n\nMiljöpartiet vill ha en jämlik skola och förskola där alla elever får utvecklas och må bra. I budgeten för 2021 har vi drivit igenom flera viktiga satsningar för att bryta skolsegregationen och för att fler lärare ska vilja arbeta på de skolor som har de största utmaningarna.\n\nSkolmiljard\n\nSkolsatsning på exempelvis ökad undervisningstid, mer läxhjälp och bättre arbetsmiljö för lärare\n\nLovskola och läxhjälp\n\nFörstärkning av bidrag till läxhjälp och lovskola till följd av Corona.\n\nInsatser för att få fler lärare\n\nExempelvis kompletterande pedagogisk utbildning, arbetsintegrerad  lärarutbildning och vidareutbildning av obehöriga lärare.\n\nLäslyft och läsdelegation\n\nInsatser för att ge lärare bättre förutsättningar att främja elevers läsinlärning.\n\nStudiestöd högre upp i åldrarna\n\nRätt till studiestöd höjs till 61 års ålder jämfört med nuvarande 57 år.\n\nVidareutbildning och omställning\n\nSärskilda medel för vidareutbildning och omställning. Fler platser på högskolor och universitet. Satsning på yrkeshögskola och yrkesvux.\n\nKompetensutveckling vid korttidsarbete\n\nArbetsgivare som får stöd via systemet för korttidsarbete ska kunna få viss ersättning för kostnader för kompetensutveckling.\n\nFler lärare till skolor med stora utmaningar\n\nUnder 2021 avsätter regeringen 385 miljoner kronor som fokuseras på skolor i områden med socioekonomiska utmaningar.\n\nBarn i förskolan ska få stöd för att utveckla sin svenska\n\nDenna satsning förstärks med ytterligare 100 miljoner kronor per år från 2021, till totalt 350 miljoner kronor."
  },
  {
    "url": "https://www.mp.se/politik/brobyggare-pa-skolor-i-utsatta-omraden/",
    "content": "Miljöpartiet vill anställa brobyggare på skolor i utsatta områden\n\nSom en del av det hållbara samhällsbygget föreslår Miljöpartiet brobyggare i skolor för att bryta segregationen i det svenska samhället.\n\nAlla människor ska ha samma rätt att känna sig trygga, som en del av samhället och ges samma möjligheter i livet oavsett var i Sverige du bor. Miljöpartiet ser skolan som nyckeln för att uppnå detta mål.\n\nBakgrund: Segregationen ska brytas\n\nRegeringen har presenterat ett långsiktigt reformprogram som ska stärka utsatta områden och motverka segregationen. Arbetet fokuserar på fem delar för att bryta segregationens mekanismer och lyfta utsatta områden. Det handlar om att förhindra brottslighet, bryta långtidsarbetslöshet, lyfta skolan och elevernas resultat, starkare samhällsservice och bekämpa trångboddheten samt att ge stöd till civilsamhället och arbetet för demokratiska värderingen.\n\nDetta är en central uppgift i det samhällsbygge som vår regering arbetar för. Det är ett långsiktigt arbete som ska ske i nära samarbete med myndigheter, kommuner och civilsamhället. Miljöpartiet ser skolan som nyckeln i detta arbete.\n\nSkolan är motorn som kan bryta segregationen\n\nSkolan är motorn som kan bryta segregationen och göra Sverige till ett mer jämlikt land för alla.\n\nFör det första, skolan möjliggör bildningsresor. Det är genom en jämlik skola som förutsättningarna kan utjämnas och lusten väckas också hos de elever vars föräldrar gått kortare tid i skolan eller som inte har lika många böcker hemma i bokhyllan. När vi investerar i skolan så att lärarna får mer tid med barnen ger vi alla barn en ärlig chans att lyckas i skolan. På det sättet ges varje barn möjlighet att förverkliga sig själv, sina drömmar och på sikt vara med och bidra till ett hållbart samhällsbygge. Det är ett mål i sig själv att lyfta skolan och elevernas resultat i utsatta områden, men skolan är också nyckeln för att möta otrygghet, förebygga brottslighet och arbetslöshet och stärka demokratiska värderingar.\n\nFör det andra, skolan är – när den fungerar som bäst – en fantastisk mötesplats. En mötesplats mellan villabarn och hyreshusbarn, mellan nyanlända och de som har varit fler år i Sverige, mellan barn till föräldrar med hög utbildning och de med kortare, mellan höginkomsttagare och de med lägre inkomster. Här har skolan en unik position. Alla barn möts i skolan och mycket av barnens aktiva tid tillbringas där. Skolan ska vara den samhällsinstitution som allra tydligast bidrar till samhörighet mitt i mångfalden. En skola som motverkar polarisering, som bildar motpol till att vi främst möter spegelbilder av oss själva, en skola där vår egen världsbild blir belyst av andras erfarenheter.  Därför investerar regeringen i att bryta skolsegregationen genom reformer som Samverkan för bästa skola, förbättrade möjligheter för friskolor att ta emot nyanlända och riktade investeringar i de skolor som har det tuffast.\n\nFör det tredje, skolan har bäst förutsättningar att länka samman de olika aktörer som verkar i lokalsamhället. Det handlar om polis och socialtjänst men också om arbetsliv, kulturliv, idrottsföreningar, ungdomsorganisationer och övriga civilsamhället. Vi behöver i större utstäckning än i dag hitta former för systematisk och kontinuerlig lokal samverkan mellan skola och det omgivande närsamhället. På det sättet kan fler aktörer vara med och bidra till en starkare och mer jämlik skola. Det handlar om samverkan inte bara när problem redan uppstått utan i att förebygga uppkomsten av problem och i skapandet av tillit, förtroende och framtidstro. Samverkan sker idag på många platser men vi behöver se till att den sker på alla skolor i utsatta områden och att det ges utrymme till ett större fokus på förebyggande och främjande verksamhet, som tar tillvara på samhällets samlade resurser. Det kräver ett tydligt ansvar och goda förutsättningar för samordning och samverkan.\n\nMiljöpartiet föreslår: Anställ brobyggare på skolor i utsatta områden\n\nMiljöpartiet vill ge kommunerna bättre förutsättningar att skapa samverkan mellan skola och närsamhället i utsatta områden. Vi är noga med att inte öka arbetsbördan för redan arbetstyngda lärare och rektorer, utan vill istället skapa förutsättningar för avlastning så att lärarna kan få mer tid med eleverna och rektorerna kan fokusera på det pedagogiska ledarskapet.\n\nMiljöpartiet ser behov av en ny typ av brobyggartjänst i skolor i de utsatta områden i Sverige där segregationens effekter är som störst.\n\nDessa brobyggare i skolan ska:\n\nHa till huvuduppgift att på skolor med särskilt tuffa utmaningar säkerställa att samarbetet mellan skolan och samhället är väl uppbyggt för att förebygga exempelvis kriminalitet, otrygghet, problematisk skolfrånvaro och brist på framtidstro hos unga,\n\nFungera som spindeln i nätet som ser till att skolan blir den drivande kraften i att vända utvecklingen och göra utsatta områden till mer öppna, trygga och starka delar i ett jämlikt svenskt samhällsbygge. Uppgifterna för den som arbetar som brobyggare ska utformas utifrån den enskilda skolan särskilda behov.\n\nBrobyggarna kan ansvara för att exempelvis:\n\nSe till att skolan har en upparbetad kontakt med polis och andra blåljusyrken och att lärare och elever har en god relation till dessa, exempelvis genom att ordna regelbundna besök. Kontakten ska täcka elevens hela skoldag, vilket även innebär att fungerande kontakt behöver arbetas upp med exempelvis fritidshem.\n\nSe till att skolan har en upparbetad kontakt med socialtjänsten för att skolpersonal ska känna sig trygga med när och hur kontakter ska tas och hur samarbete kan ske för en tryggare miljö för eleverna i skolan, på fritiden och hemma.\n\nSe till att skolan har goda kontakter med civilsamhällesorganisationer, för att utbyta erfarenheter, skapa samverkansprojekt, ge erfarenhet av demokratiskt föreningsliv och erbjuda vägar till engagemang i civilsamhället för eleverna.\n\nSkapa samverkan mellan skolan och organisationer, företag och högre utbildning som kan visa på utvecklings- och arbetslivsmöjligheter för eleverna, till exempel genom besök hos arbetsgivare. Detta arbete ska ske i samverkan med studie- och yrkesvägledare på respektive skola.\n\nArbeta upp samverkan med andra skolor för att skapa utbyte mellan elever från olika områden i syfte att kompensera för effekterna av skolsegregation.\n\nFrämja spridning och tillvaratagande av goda exempel och framgångsrika arbetssätt från andra skolor när det gäller skolans samverkan med närsamhället.\n\nTjänsten som brobyggare mellan skola och närsamhälle utformas och införs genom överenskommelser när stat och skolhuvudmän samverkar för skolutveckling och är därmed inte ett riktat statsbidrag som kommuner söker. Brobyggarna kompletterar och utökar de utvecklingsinsatser som redan idag sker inom Samverkan för bästa skola.\n\nBrobyggare på skolor i utsatta områden kompletterar befintliga insatser\n\nStaten har ett ansvar att se till att skillnaderna mellan skolor minskar. Regeringen genomför ett flertal insatser för att alla skolor ska vara bra skolor såsom:\n\nSamverkan för bästa skola. Samverkan för bästa skola är den största förändringen i statens relation till huvudmännen sedan kommunaliseringen och grundandet av Skolinspektionen. Genom att regeringen infört Samverkan för bästa skola tar staten ett större ansvar för att höja resultaten i skolor med låga studieresultat och tuffa förutsättningar. I dialog med huvudmän erbjuder Skolverket nu stöd för att höja kvaliteten hos utvalda skolor. Syftet är att förbättra elevernas kunskapsresultat och öka likvärdigheten inom och mellan skolor. Satsningen på Samverkan för bästa skola uppgår till 600 miljoner kronor årligen från och med 2016.\n\nInom ramen för Samverkan för bästa skola har regeringen gjort en särskild satsning på höjda lärarlöner på skolor med särskilt tuffa förutsättningar. Denna lärarlönesatsning innefattar också möjlighet till lönehöjning för skolledare i utsatta områden. Regeringen investerar 50 miljoner kronor årligen i denna satsning, som finansieras inom ramen för Samverkan för bästa skola.\n\nRiktade statliga resurser. Regeringen har tagit fram en fördelningsnyckel för att statsbidrag kan ge mest till de till de skolor som behöver det mest. Alla nya statsbidrag fördelas så att de skolor som har de största behoven får en större del av stödet. Exempel på faktorer som avgör hur statliga skolutvecklingsmedel fördelas är elevernas kunskapsresultat, andel nyanlända elever, föräldrars utbildningsbakgrund och Skolinspektionens beslut med anledning av den regelbundna tillsynen av skolor. Ett exempel på statsbidrag som nu har en viktning är det av regeringen införda lärarlönelyftet där ett av de kriterier som förhandlats fram av arbetsmarkandens parter är att ge lärarlönelyft till lärare med särskilt svåra undervisningssituationer."
  },
  {
    "url": "https://www.mp.se/politik/strandskydd/",
    "content": "Stränderna behöver skydd\n\nStrandskyddet är en viktig del av allemansrätten. Det ger oss möjlighet att promenera, vandra och bada vid kuster, sjöar och vattendrag. Strandskyddet värnar också djur och växter i en känslig miljö.\n\nMiljöpartiet vill\n\nskärpa strandskyddet i hårt exploaterade områden,\n\nfölja upp undantag från strandskyddet bättre – fusk och korruption ska aldrig accepteras,\n\ngöra strandskyddet mer träffsäkert, så att undantag kan ges där det inte skadar naturen eller hindrar allemansrätten.\n\nByggande vid stränder hotar vår gemensamma rätt att vara i närheten av vatten längs våra kuster och sjöar. Under 2018 exploaterades över 20 mil av den svenska kusten trots de regler om strandskydd som finns idag. I områden där det redan är mycket bebyggelse, längs kusterna och i områden med värdefull och omtyckt natur måste strandskyddet bevaras och ibland också skärpas.\n\nTillgången till stränder får inte bli en klassfråga, där de rika kan köpa sig en sjötomt och stänga oss andra ute. Alla ska ha möjlighet att strosa längs vatten. Allemansrätten gäller även stränderna.\n\nStrandskyddet är också till för att värna djur- och växtliv både vid stränderna och i vattnet 100 meter ut från stranden. Det finns många rapporter som visar hur sjöfågel och fisk minskar kraftigt i Sverige, både längs kusterna och i sjöar och vattendrag. Det är i det grunda vattnet och på stranden som de har sina barnkammare och hittar sin mat. För att skydda sjöfågel och fisk är ett starkt strandskydd helt nödvändigt.\n\nStrandskyddet fungerar också som ett skydd mot klimatförändringens olika följder. Det hindrar bebyggelse som annars skulle kunna drabbas av havsnivåhöjning, översvämningar eller skred.\n\nNär det gäller diken eller dammar som människor har anlagt vore det rimligt att kunna ge undantag från strandskyddet. Här vill Miljöpartiet se över reglerna och göra det lättare att få undantag när det inte riskerar att skada naturen eller allemansrätten.\n\nDet finns platser i Sverige där det går att bygga fler bostäder, utveckla naturturism, lantbruk eller annan verksamhet utan att det skulle skada naturen eller allemansrätten. Det kan till exempel gälla platser i landsbygd eller glesbygd som är väldigt lite exploaterade. På såna platser vill Miljöpartiet fortsätta att göra det lättare att få dispens från strandskyddet.\n\nProgramfördjupning Biologisk mångfaldLivet i haven idag och in i framtiden (Riksdagsmotion 2020)Miljöpolitik – viktiga frågor om miljö, natur och klimat (Riksdagsmotion 2020)"
  },
  {
    "url": "https://www.mp.se/politik/tid-att-leva/",
    "content": "Tid att leva\n\nVi arbetar för ett Sverige där vi får ihop våra livspussel, hinner njuta i vardagen och möta varandra. Verkligt välstånd kan inte räknas i ständigt ökad konsumtion.\n\nMiljöpartiet vill\n\nSänka normalarbetstiden.\n\nGöra det lättare att påverka sin arbetstid och sina arbetsvillkor.\n\nDet ska finnas bra möjligheter till balans mellan arbete och allt annat som är viktigt i livet. Vi vill genomföra reformer som stegvis sänker normalarbetstiden.\n\nVi vill att äldre som jobbar inom välfärden ska kunna gå ner i arbetstid sista åren före pensionen, med bibehållen lön och utan att det drabbar pensionen.\n\nArbetstiden ska vara flexibel för livets olika faser och människors olika behov. Rätt till deltid ska vara lika självklart som rätt till heltid.\n\nPersoner med funktionsnedsättning som har nedsatt arbetsförmåga och har sjukersättning måste kunna pröva att jobba, studera och efter förmåga engagera sig ideellt utan att vara orolig för att sjukersättningen dras in. I dagsläget håller många människor tillbaka sin förmåga av rädsla för att till exempel Försäkringskassan ska tolka situationen felaktigt. Det är angeläget att de trygghetssystem vi har främjar aktivitet, engagemang och ger stöd till förändring när det är möjligt.\n\nVi vill införa alternativa välfärdsmått i EU:s långtidsbudget där också mått för miljö, välfärd och livskvalitet ingår."
  },
  {
    "url": "https://www.mp.se/politik/tag/",
    "content": "Tåg i tid\n\nTågen ska gå i tid. Gärna snabbt. Vi vill bygga spår för höghastighetståg och starta nattåg till Europa. Det ska vara minst lika lätt att resa med tåg som med flyg, i Sverige och i Europa. Spåren i hela landet ska rustas upp.\n\nMiljöpartiet vill\n\nrusta upp och bygga ut järnvägen i hela landet\n\nbygga ut och rusta upp befintlig järnväg och bygga nya stambanor för höghastighetståg\n\ninföra mål för tåg i tid\n\nbehålla nattågen i Sverige och starta nattåg till Europa\n\nbinda ihop hela Europa med tåg.\n\nRusta upp och bygg ut\n\nFler ska kunna resa och pendla med tåg. Mer varor ska fraktas med tåg istället för lastbil. Vi vill lägga de pengar som krävs för att laga och bygga ut järnvägen i hela Sverige.\n\nNya höghastighetståg\n\nValet står inte mellan nya spår för höghastighetståg eller att satsa på dagens spår – båda delarna krävs.\n\nMed nya stambanor tar resan från Malmö C till Stockholm C bara 2,5 timmar. Ny restid Göteborg–Stockholm blir 2 timmar. Fler kan välja bort bilen och flyget, och det blir plats för gods på de gamla stambanorna.\n\nMiljöpartiet har i regering sett till att utöka budgeten så att nya stambanor kan byggas snabbt utan att tränga undan andra tågsatsningar.\n\nTåg i tid\n\nSvenska tåg ska vara lika punktliga som tågen i Japan och Schweiz. Vi vill att Sverige sätter mål för tåg i tid och inför en nollvision för tågstrul. Tåg som orsakar problem ska stoppas från spåren. Järnvägen måste rustas upp och byggas ut för att minska trängseln på dagens spår. Trafikverket ska få tillbaka sitt ansvar att sköta om spåren.\n\nTåg till Europa\n\nTåg ska bli attraktivt för jobbmötet i Berlin, skidresan till Alperna och semestern i Italien. Vi vill starta direkttåg från Sverige ut i Europa. Vi vill att staten säljer flygbolaget SAS och köper nattåg.\n\nMed nya höghastighetsspår sänker vi restiden ut i Europa, där det redan finns spår för höghastighetståg. Miljöpartiet vill utveckla järnvägsnätet inom EU och knyta samman de större städerna med snabbtåg.\n\nEnkelt att köpa tågbiljett i Europa\n\nMänniskor vill kunna resa miljövänligt. Intresset och viljan att välja tåg istället för flyg ökar. Det ska vara minst lika lätt att boka tåget till Italien som flyg. För att nå dit behöver vi europeisk lagstiftning som ställer krav på tågbolagen. I ett grönt Europa ska det vara billigare, snabbare och enklare att resa både långa och korta sträckor med tåg.\n\nGods på tåget\n\nIdag finns banavgifter för att köra på järnvägen, medan de flesta vägar i EU är gratis för bilar och lastbilar. Vi vill utveckla ekonomiska styrmedel både i Sverige och inom EU för att flytta över gods från motorväg till järnväg och sjöfart. Miljöpartiet vill att EU ska införa en avståndsbaserad skatt på vägtransporter för tunga fordon."
  },
  {
    "url": "https://www.mp.se/politik/vapenexport/",
    "content": "Sverige ska inte beväpna diktaturer\n\nSvenska vapen ska inte exporteras till stater som kränker mänskliga rättigheter. Vi vill stoppa svensk vapenexport till diktaturer.\n\nMiljöpartiet vill\n\nStoppa EU-ländernas vapenexport till diktaturer.\n\nDriva fredsfrämjande samarbeten och verka för global nedrustning.\n\nAtt Sverige och EU är ledande i etiska krav på vår vapenexport.\n\nAtt Sverige verkar för ökade materielsamarbeten och delade utvecklingskostnader med andra länder.\n\nAtt Sverige inom EU verkar för en gemensam försvarsmarknad, ökad öppenhet och minskad korruption.\n\nRatificera konventionen om kärnvapenförbud och arbeta för ett totalförbud mot att använda autonoma vapensystem.\n\nInföra en lag som förbjuder kärnvapen på svensk mark.\n\nSverige ska bidra till militär nedrustning i världen. Vi måste omedelbart stoppa vapenexporten till diktaturer och till krigförande stater. Den svenska vapentillverkningen och vapenexporten får inte urholka arbetet för fred, demokratisering och mänskliga rättigheter. Detta hindrar dock inte att Sverige solidariskt kan bistå ett angripet land med vapen, som tyvärr har blivit aktuellt efter Rysslands fullskaliga invasion av Ukraina.\n\nDet ska ställas tydliga krav på användningen av krigsmateriel, både för militära och civila användningsområden. Exempelvis ska utrustning för massövervakning inte exporteras till länder som förtrycker sin egen befolkning eller där man kan förvänta sig att utrustningen skulle användas för att förfölja en politisk opposition i landet.\n\nFredsbyggande insatser ska göras på alla nivåer för att motverka krig och konflikter. Parallellt med det lokalt förankrade konfliktförebyggande arbetet ska det långsiktiga utvecklingssamarbetet, humanitära insatser och internationell diplomati samverka."
  },
  {
    "url": "https://www.mp.se/politik/vinster-i-valfarden/",
    "content": "Vård, skola och omsorg ska inte drivas för att tjäna pengar\n\nVerksamheter i välfärden får inte hanteras som vilken marknad som helst. Vi är inte konsumenter i välfärden, vi är medborgare. Välfärden är för viktig för att styras av kortsiktiga vinstintressen.\n\nMiljöpartiet vill\n\nAtt vinster i välfärden ska stanna i välfärden.\n\nMarknadsskolan gör lärare till servicepersonal, föräldrar till kunder och barn till pengapåsar. För en jämlik skola måste vinstintresset bort ur skolekvationen.\n\nSkolans syfte ska alltid vara utbildning – aldrig vinst. Elever, föräldrar och skattebetalare ska kunna lita på att våra gemensamma skattepengar används på rätt sätt.\n\nDetsamma gäller vård och omsorg. Det vi investerar i vår välfärd ska gå till människor som behöver det. Eventuella överskott ska återinvesteras i verksamheten.\n\nVi vill att människor ska ha möjlighet att välja den skola, vård eller omsorg som passar dem bäst. Det är positivt att kunna byta skola eller husläkare, men också att kunna påverka innehållet i utbildningen eller omsorgen. Vi vill förbättra villkoren för idéburna aktörer.\n\nVerklig valfriheten kräver att information om valmöjligheterna är bra och lättillgänglig. Möjligheten att låta bli att välja måste också finnas – den som inte gör ett aktivt val ska få ett precis lika bra alternativ som den som gör ett val."
  },
  {
    "url": "https://www.mp.se/politik/aldrepolitik/",
    "content": "Ett gott liv, hela livet\n\nAlla äldre ska kunna må bra så länge som möjligt. Vi vill att fler får möjlighet att leva och bo som de önskar även på äldre dagar, och att det finns en trygg äldreomsorg i hela Sverige. Miljöpartiet vill att alla ska få möjlighet att leva ett så aktivt och meningsfullt liv som möjligt, så länge som möjligt.\n\nMiljöpartiet vill\n\nAtt äldre får fortsätta bestämma över sitt boende och hur man vill leva sitt liv.\n\nAtt äldre som behöver hjälp får trygg hjälp efter behov.\n\nSe bättre arbetsvillkor för de som jobbar inom äldreomsorgen.\n\nAtt den som vill, kan och orkar ska ha möjlighet att jobba längre än till 67 år.\n\nFörbättra vård och omsorg för äldre och stärka resurserna till hemsjukvården.\n\nAnpassa äldreboenden, skolor och förskolor för att klara skyfall och hetta.\n\nOavsett ålder ska man ha makt över sitt eget liv. För den som inte kan eller vill bo hemma ska det finnas boendeformer som passar ens önskemål. Den som bor kvar hemma ska få tillgång till bra hemtjänst där man får träffa personer som man känner igen och som har tid för varje besök.\n\nLevande lokalsamhällen med fungerande service och kollektivtrafik gör livet både enklare och roligare för den som vill hålla sig aktiv länge. Vi vill att det ska vara lätt att ta del av sin närmiljö och av samhället hela livet.\n\nDe äldre som behöver hjälp ska få det utifrån sina behov och av kompetent personal. Vi vill förbättra arbetsvillkoren för de som jobbar inom äldrevården i hela Sverige.\n\nVi jobbar också för att det ska serveras bättre mat i äldreomsorgen: mer ekologiskt, mer näringsrikt, mer närproducerat och mer varierat med större del vegetariska rätter.\n\nDet är också viktigt att ha rätt att komma ut och att ha tillgång till kultur.\n\nPandemin visade tydligt på de stora brister som funnits sedan länge i äldreomsorgen. Miljöpartiet inrättade en återhämtningsbonus när vi ingick i regeringen – en pott medel som var tänkt att finnas permanent att söka för arbetsgrupper inom vården och äldreomsorgen som vill pröva nya arbetssätt eller arbetstidsmodeller.\n\nÅterhämtningsbonusen var en viktig reform som gav möjlighet att ta tillvara utvecklingsidéer hos personalen som syftar till att få en bättre arbetsmiljö och arbetssituation. Dessvärre avvecklade bonusen trots många viktiga projekt över landet. Vi anser att den behöver återinföras.\n\nSveriges befolkning blir både äldre och friskare. Fler lever ett aktivt liv längre än vad tidigare generationer gjort. Därför vill vi att de som vill, kan och orkar ska kunna jobba längre än till 67 år ska kunna göra det.\n\nDiskriminering ska vara olagligt i hela EU. EU:s medlemsländer måste anta förslaget till antidiskrimineringsdirektiv för att alla ska skyddas från diskriminering, oavsett diskrimineringsgrund.\n\nSäkerställa effektiva och tillgängliga rättsmedel mot diskriminering av alla diskrimineringsgrunder i hela EU för att skydda alla EU-medborgare.EU ska ta fram en EU-strategi för kvinnors hälsa.\n\nBåde EU:s lagstiftning och pengar ska leda till ökad jämställdhet. Därför krävs tydliga mål om jämställdhet, som kontinuerligt följs upp och utvärderas.\n\nForskning, utbildning och innovation är avgörande för vår gemensamma framtid. Internationell rörlighet av kompetens, livslångt lärande och samarbete mellan universitet, industri och offentlig sektor ger effekter på hela samhället och de liv vi lever.\n\nBarn, unga, äldre och människor med funktionsnedsättning ska skyddas mot övergrepp och grooming, både online och offline, bland annat genom ökade krav på internetplattformar att motverka spridning av sexuellt material där barn exploateras, och att plocka ner brottsligt material.\n\nInföra alternativa välfärdsmått i EUs långtidsbudget där också mått för miljö. välfärd och livskvalitet ingår.\n\nRiksdagsmotion 2023  “ Ett rikare liv för äldre”"
  },
  {
    "url": "https://www.mp.se/politik/migration-och-lika-ratt/vad-miljopartiet-astadkommit-i-migrationspolitiken",
    "content": "Vad Miljöpartiet åstadkommit i migrationspolitiken\n\nVårt sätt att arbeta har ibland inneburit att vi skapat en mer human och öppen migrationspolitik. Ibland har det handlat om att förhindra en mer restriktiv politik. Men vid varje givet läge, utifrån vad som är politiskt möjligt, förhandlar vi hårt för flyktingars rättigheter.\n\nVår nyckelroll\n\nMiljöpartiet har bildat opinion och förhandlat fram ändringar som gjort Sverige mer humant och öppet med både borgerliga och Socialdemokratiska regeringar. Vi jobbar hårt för flyktingars rättigheter, både när vi håller emot andra partiers förslag om att till exempel avskaffa asylrätten och när vi kämpar för att ensamkommande som väntat orimligt länge på beslut ska få en ny chans att stanna i Sverige.\n\nVåra insatser\n\nVårt politiska arbete har under åren bidragit till att människor har fått skydd, papperslösa har fått rätt till skola och sjukvård, att familjer har kunnat återförenas och svårt sjuka barn har fått stanna. Vi har också gett fler människor en chans att jobba i Sverige och bidra till landets utveckling.\n\nVi är stolta över de förbättringar vi gjort, och fortsätter att stå fast vid vår tro på en human flyktingpolitik. När vi förhandlar är det avgörande för oss att resultatet blir bättre än om vi hade ställt oss utanför.\n\nVårt track record\n\nDe viktigaste åtgärderna vi förhandlat igenom, från idag och ett drygt årtionde bakåt:\n\n2017: Förbättringar för ensamkommande, familjeåterförening och den fria rörligheten\n\nEn ny lag ger bättre förutsättningar för asylsökande barn och unga att stanna i Sverige och bygga sin framtid här. Genom den så kallade “gymnasielagen” får ungdomar längre uppehållstillstånd för att kunna gå klart gymnasiet, och därefter ha möjlighet att stanna permanent om de får jobb. Lagen ger också ensamkommande barn som saknar ett ordnat mottagande i hemlandet möjlighet att stanna i Sverige och gå klart gymnasiet istället för att utvisas när de fyller 18 år.\n\nEtt nationellt kunskapscenter för ensamkommande barn och unga upp till 21 år inrättas.\n\nEtt tillfälligt kommunbidrag införs för att göra det möjligt för kommuner att låta ensamkommande som hinner fylla 18 år under asylprocessen bo kvar i den kommun som de hunnit rota sig i, istället för att tvingas flytta och avbryta sin skolgång.\n\nAsylsökande mellan 18 och 20 år får möjlighet att påbörja sina studier på nationellt gymnasieprogram.\n\nBudgetsatsning för att motverka psykisk ohälsa hos asylsökande och nyanlända barn och unga.\n\nResurser till civilsamhället för att motverka hemlöshet bland unga vuxna.\n\nFamiljeåterförening förenklas för syrier och snabbas på genom att det blir möjligt för Syrier att ansöka på ambassaden i Khartoum, i Sudan.\n\nID-kontrollerna avskaffas.\n\n2016: Lagliga vägar till EU utreds och alla kommuner ska ta emot nyanlända\n\nEn lag införs som innebär att alla kommuner ska vara med och ta emot nyanlända.\n\nAntalet kvotflyktingar höjs successivt fram till 2018 från 1900 till 5 000 personer om året.\n\nDet utreds om EU kan skapa lagliga vägar, så att människor inte behöver riskera livet på vägen hit. Regeringen utser Miljöpartiets Maria Ferm till utredare. Utredningen presenterades 31 december 2017.\n\n2015: Sverige tar emot historiskt många i behov av skydd\n\nÖver 160 000 människor söker asyl i Sverige. Det hade inte hänt om M och SD hade fått igenom sina förslag om att direktavvisa människor vid gränsen.\n\nI ett exceptionellt läge, för att förhindra en ännu hårdare politik,  gör MP i regeringen till slut upp om en tillfälligt mer restriktiv flyktingpolitik. Några viktiga framgångar är att lagen blir tillfällig istället för permanent och att barn och barnfamiljer som kom innan lagen presenterades inte ska drabbas av de mer restriktiva reglerna. Vi får också igenom ett undantag som innebär att de som kom innan lagen presenterades ska ha rätt till familjeåterförening. I praktiken innebär detta en avgörande skillnad för tiotusentals människor som kommer att kunna återförenas med sina familjer och bygga en framtid i Sverige.\n\n2014: Utsatta barn får stanna\n\nLättare för svårt utsatta och sjuka barn att få stanna i Sverige (“särskilt ömmande omständigheter” införs).\n\nNya regler för att förhindra splittring av familjer.\n\nÖkad rörlighet för internationella studenter och doktorander.\n\nLättare för asylsökande att byta spår och bli arbetskraftsinvandrare.\n\nLättare för arbetskraftsinvandrare att få permanent uppehållstillstånd.\n\nÅtgärder mot missbruk av reglerna för arbetskraftsinvandring.\n\nKommuner hindras neka till att ta emot ensamkommande barn.\n\nFörhandlades fram av MP med regeringen Reinfeldt 2.\n\n2013: Papperslösa får rättigheter\n\nPapperslösa människor får kraftigt utökad rätt till hälso- och sjukvård.\n\nPapperslösa barn får rätt att gå i skola.\n\nFörhandlades fram av MP med regeringen Reinfeldt 2.\n\n2011: Humanitet möter SD i riksdagen\n\nBred ramöverenskommelse om human och öppen migrationspolitik, som stänger ute riksdagens nya parti Sverigedemokraterna från inflytande. Genom överenskommelsen ville vi dels genomföra konkreta och viktiga förändringar för människor och dels förskjuta debatten i en mer human riktning.\n\nFörhandlades fram av MP med regeringen Reinfeldt 2.\n\n2008: Lättare för arbetskraftsinvandrare\n\nSverige inför en av de mest liberala lagstiftningarna för arbetskraftsinvandring i västvärlden. Lagen gör det möjligt för personer utanför EU att komma till Sverige och arbeta om de har ett konkret jobberbjudande.\n\nDet införs också en möjlighet för asylsökande som har fått avslag att “byta spår” från asylsökande till arbetskraftsinvandrare utan att de måste lämna landet, om personen har ett arbete som uppfyller villkoren.\n\nFörhandlades fram av MP med regeringen Reinfeldt 1.\n\n2005: Uppehållstillstånd åt tiotusentals barn och barnfamiljer\n\nEn tillfällig asyllag införs. 17 000 människor som riskerat utvisning får stanna i Sverige, främst barnfamiljer som i många fall levt här länge men som gömda utan rättigheter.\n\nFörhandlades fram av MP med regeringen Persson 2."
  },
  {
    "url": "https://www.mp.se/politik/varm-politik-mot-kalla-vindar/",
    "content": "Varm politik mot kalla vindar\n\nNär kalla vindar blåser över Europa – och gränser stängs för människor i nöd – då är Miljöpartiet motpolen. Det är dags för en varmare politik.\n\nMiljöpartiet vill\n\nge flyktingar säkra vägar in i EU, så ingen drunknar i Medelhavet,\n\nbekämpa nynazimen med humanism,\n\nstärka HBTQ-personers rättigheter,\n\nskydda romer och andra mot diskriminering,\n\nsamt strida för ett jämställt EU,\n\nrätten till abort och sexuell jämlikhet.\n\nBåtflyktingar vs. lagliga vägar för asylsökande\n\nIngen människa ska behöva möta döden i en sjunkande flyktingbåt. Vi vill ha ett EU med lagliga och säkra vägar för asylsökande, där vi börjar använda humanitära visum och där fler länder ger skydd åt människor på flykt.\n\nNynazism vs. humanism\n\nFrämlingsfientliga partier är på frammarsch i Europa. De sprider fördomar och ställer människor mot varandra. Vi vill annorlunda. Vi vill ha ett samhälle för alla. På vår sajt omrasism.se finns inspiration för alla som vill se ett öppet Sverige och ett öppet Europa.\n\nVår politik: Lika rättigheter\n\nHBTQ-förföljelse vs. regnbågseuropa\n\nPridefestivaler har förbjudits och förhindrats in i flera länder. Miljöpartiet de gröna vill stärka arbetet för sexuella rättigheter inom EU. Vi vill arbeta för lagstadgat skydd mot våld och hets mot hbtq-personer, att EU ska anta ett antidiskrimineringsdirektiv och att regnbågsfamiljer erkänns i EU.\n\nVår politik: HBTQ\n\nDiskriminering vs. lika rättigheter för alla\n\nMinoriteter som judar, muslimer och romer diskrimineras idag. Vi vill att EU agerar när medlemsstater inte skyddar sina minoriteter. Och ge mer stöd till till arbetet för mänskliga rättigheter, i samma länder.Och, vi säger #slåpåmigiställetSD när Sverigedemokraterna försöker sparka på den som ligger ner.\n\nVår politik: Diskriminering\n\nAbortmotstånd vs. rätten till sin egen kropp\n\nKvinnans rätt till sin egen kropp är under attack i Europa. Vi vill ha ett jämställt EU som försvarar rätten till abort, preventivmedel och sexuell jämlikhet. Och vi vill att EU-politiker ska vara förebilder både inom och utanför EU vad gäller jämställdhet.\n\nVår politik: Jämställdhet och jämlikhet"
  },
  {
    "url": "https://www.mp.se/politik/vad-miljopartiet-astadkommit-i-migrationspolitiken/",
    "content": "Vad Miljöpartiet åstadkommit i migrationspolitiken\n\nVårt sätt att arbeta har ibland inneburit att vi skapat en mer human och öppen migrationspolitik. Ibland har det handlat om att förhindra en mer restriktiv politik. Men vid varje givet läge, utifrån vad som är politiskt möjligt, förhandlar vi hårt för flyktingars rättigheter.\n\nVår nyckelroll\n\nMiljöpartiet har bildat opinion och förhandlat fram ändringar som gjort Sverige mer humant och öppet med både borgerliga och Socialdemokratiska regeringar. Vi jobbar hårt för flyktingars rättigheter, både när vi håller emot andra partiers förslag om att till exempel avskaffa asylrätten och när vi kämpar för att ensamkommande som väntat orimligt länge på beslut ska få en ny chans att stanna i Sverige.\n\nVåra insatser\n\nVårt politiska arbete har under åren bidragit till att människor har fått skydd, papperslösa har fått rätt till skola och sjukvård, att familjer har kunnat återförenas och svårt sjuka barn har fått stanna. Vi har också gett fler människor en chans att jobba i Sverige och bidra till landets utveckling.\n\nVi är stolta över de förbättringar vi gjort, och fortsätter att stå fast vid vår tro på en human flyktingpolitik. När vi förhandlar är det avgörande för oss att resultatet blir bättre än om vi hade ställt oss utanför.\n\nVårt track record\n\nDe viktigaste åtgärderna vi förhandlat igenom, från idag och ett drygt årtionde bakåt:\n\n2017: Förbättringar för ensamkommande, familjeåterförening och den fria rörligheten\n\nEn ny lag ger bättre förutsättningar för asylsökande barn och unga att stanna i Sverige och bygga sin framtid här. Genom den så kallade “gymnasielagen” får ungdomar längre uppehållstillstånd för att kunna gå klart gymnasiet, och därefter ha möjlighet att stanna permanent om de får jobb. Lagen ger också ensamkommande barn som saknar ett ordnat mottagande i hemlandet möjlighet att stanna i Sverige och gå klart gymnasiet istället för att utvisas när de fyller 18 år.\n\nEtt nationellt kunskapscenter för ensamkommande barn och unga upp till 21 år inrättas.\n\nEtt tillfälligt kommunbidrag införs för att göra det möjligt för kommuner att låta ensamkommande som hinner fylla 18 år under asylprocessen bo kvar i den kommun som de hunnit rota sig i, istället för att tvingas flytta och avbryta sin skolgång.\n\nAsylsökande mellan 18 och 20 år får möjlighet att påbörja sina studier på nationellt gymnasieprogram.\n\nBudgetsatsning för att motverka psykisk ohälsa hos asylsökande och nyanlända barn och unga.\n\nResurser till civilsamhället för att motverka hemlöshet bland unga vuxna.\n\nFamiljeåterförening förenklas för syrier och snabbas på genom att det blir möjligt för Syrier att ansöka på ambassaden i Khartoum, i Sudan.\n\nID-kontrollerna avskaffas.\n\n2016: Lagliga vägar till EU utreds och alla kommuner ska ta emot nyanlända\n\nEn lag införs som innebär att alla kommuner ska vara med och ta emot nyanlända.\n\nAntalet kvotflyktingar höjs successivt fram till 2018 från 1900 till 5 000 personer om året.\n\nDet utreds om EU kan skapa lagliga vägar, så att människor inte behöver riskera livet på vägen hit. Regeringen utser Miljöpartiets Maria Ferm till utredare. Utredningen presenterades 31 december 2017.\n\n2015: Sverige tar emot historiskt många i behov av skydd\n\nÖver 160 000 människor söker asyl i Sverige. Det hade inte hänt om M och SD hade fått igenom sina förslag om att direktavvisa människor vid gränsen.\n\nI ett exceptionellt läge, för att förhindra en ännu hårdare politik,  gör MP i regeringen till slut upp om en tillfälligt mer restriktiv flyktingpolitik. Några viktiga framgångar är att lagen blir tillfällig istället för permanent och att barn och barnfamiljer som kom innan lagen presenterades inte ska drabbas av de mer restriktiva reglerna. Vi får också igenom ett undantag som innebär att de som kom innan lagen presenterades ska ha rätt till familjeåterförening. I praktiken innebär detta en avgörande skillnad för tiotusentals människor som kommer att kunna återförenas med sina familjer och bygga en framtid i Sverige.\n\n2014: Utsatta barn får stanna\n\nLättare för svårt utsatta och sjuka barn att få stanna i Sverige (“särskilt ömmande omständigheter” införs).\n\nNya regler för att förhindra splittring av familjer.\n\nÖkad rörlighet för internationella studenter och doktorander.\n\nLättare för asylsökande att byta spår och bli arbetskraftsinvandrare.\n\nLättare för arbetskraftsinvandrare att få permanent uppehållstillstånd.\n\nÅtgärder mot missbruk av reglerna för arbetskraftsinvandring.\n\nKommuner hindras neka till att ta emot ensamkommande barn.\n\nFörhandlades fram av MP med regeringen Reinfeldt 2.\n\n2013: Papperslösa får rättigheter\n\nPapperslösa människor får kraftigt utökad rätt till hälso- och sjukvård.\n\nPapperslösa barn får rätt att gå i skola.\n\nFörhandlades fram av MP med regeringen Reinfeldt 2.\n\n2011: Humanitet möter SD i riksdagen\n\nBred ramöverenskommelse om human och öppen migrationspolitik, som stänger ute riksdagens nya parti Sverigedemokraterna från inflytande. Genom överenskommelsen ville vi dels genomföra konkreta och viktiga förändringar för människor och dels förskjuta debatten i en mer human riktning.\n\nFörhandlades fram av MP med regeringen Reinfeldt 2.\n\n2008: Lättare för arbetskraftsinvandrare\n\nSverige inför en av de mest liberala lagstiftningarna för arbetskraftsinvandring i västvärlden. Lagen gör det möjligt för personer utanför EU att komma till Sverige och arbeta om de har ett konkret jobberbjudande.\n\nDet införs också en möjlighet för asylsökande som har fått avslag att “byta spår” från asylsökande till arbetskraftsinvandrare utan att de måste lämna landet, om personen har ett arbete som uppfyller villkoren.\n\nFörhandlades fram av MP med regeringen Reinfeldt 1.\n\n2005: Uppehållstillstånd åt tiotusentals barn och barnfamiljer\n\nEn tillfällig asyllag införs. 17 000 människor som riskerat utvisning får stanna i Sverige, främst barnfamiljer som i många fall levt här länge men som gömda utan rättigheter.\n\nFörhandlades fram av MP med regeringen Persson 2."
  },
  {
    "url": "https://www.mp.se/politik/50-forslag-battre-etablering/",
    "content": "50 förslag för bättre etablering\n\nMiljöpartiet vill göra det lättare för nyanlända att komma in i det svenska samhället. På kongressen klubbades 50 förslag för att göra det.\n\nPå Miljöpartiets kongress klubbades 50 förslag för att göra det lättare för nyanlända att börja jobba och komma in i samhället. Här är förslagen:\n\nMiljöpartiet vill:\n\nMottagandet under asylprocessen\n\n1. korta Migrationsverkets handläggningstider ytterligare genom att tillföra resurser och öka digitaliseringen,\n\n2. att alla asylsökande får rätt att arbeta från att de har lämnat in sin asylansökan,\n\n3. ge Migrationsverket i uppdrag att prioritera asylansökningar från barn,\n\n4. möjliggöra för parallella ansökningar av familjeåterförening och asyl,\n\n5. i större utsträckning anvisa personer som beviljas uppehållstillstånd till boende i samma kommun som de varit asylsökande, inom ramen för befintliga anvisningstal.\n\n6. göra det möjligt för kommuner att ta emot fler nyanlända än vad som anvisats dem,\n\n7. underlätta spårbyte genom att korta tiden asylsökande behöver ha haft ett arbete för att byta spår och ansöka om uppehållstillstånd på grund av arbete,\n\n8. säkerställa att information och vägledning om nya regelverk finns tillgängligt på ett lätt sätt,\n\nLäs mer om våra förslag om mottagandet under asylprocessen\n\nEtableringstiden\n\n9. ge personer med subventionerade anställningar och personer som deltar i högre utbildning möjlighet till permanent uppehållstillstånd,\n\n10. pröva möjligheten att släppa in andra aktörer med specialkunskap inom matchning och etablering på arbetsmarknaden,\n\nLäs mer om våra förslag om etableringstiden\n\nSkolan\n\n11. se till att de huvudmän som har det tuffast och tar det största ansvaret för mottagandet av nyanlända elever har de resurser som krävs,\n\n12. öka andelen behöriga och erfarna lärare att arbeta på skolorna med de tuffaste utmaningarna,\n\n13. höja åldersgränsen för asylsökande att ansöka till ett program i gymnasieskolan eller gymnasiesärskolan (inklusive introduktionsprogram) så att den är samma som för bosatta elever,\n\n14. skyndsamt förtydliga skollagen så att elever som går på introduktionsprogram har rätt att fullfölja sin utbildning även när de flyttar till en annan kommun,\n\n15. bryta skolsegregationen.\n\n16. införa meritpoäng modersmålsstudier på samma sätt som för kurser i moderna språk,\n\n17. ändra urvalsreglerna till skolor för att skolan åter ska bli en mötesplats för barn med olika bakgrund\n\nLäs mer om våra förslag om skolan\n\nJämställdhet\n\n18. ge anhöriginvandrare till svenska medborgare rätt till etableringsinsatser,\n\n19. modernisera Migrationsverkets handläggning av medlemmar i familj så att män och kvinnor får en likvärdig asylprövning,\n\n20. öka antalet platser på yrkesvux inom yrken som nyanlända kvinnor (som varken har studerat eller jobbat), ändå kan ha informell arbetslivserfarenhet av,\n\n21. lägga ett särskilt fokus på nyanlända kvinnor i de moderna beredskapsjobben,\n\n22. underlätta för fler öppna förskolor med språkstöd,\n\n23. kompensera för föräldraledighet i etableringen så att den som varit hemma med barn kan ta igen varje dag den missat.\n\nLäs mer om våra förslag om jämställdhet\n\nArbetsmarknaden\n\n24. införa ett etableringsår (enligt friårsmodellen) där nyanlända och andra får etablera sig på arbetsmarknaden samtidigt som någon annan får möjlighet att vidareutbilda sig eller starta företag,\n\n25. skapa fler snabbkvalificerande jobb,\n\n26. underlätta för andra aktörer än Arbetsförmedlingen att erbjuda praktik till asylsökande,\n\n27. utveckla RUT och ROT till ett mer generellt grönt skatteavdrag\n\n28. se över hur tillfälliga uppehållstillstånd påverkar etableringen på arbetsmarknaden,\n\nLäs mer om våra förslag om arbetsmarknaden\n\nBostäder\n\n29. utvidga ROT-avdraget för tillskapandet av nya bostäder,\n\n30. utöka Statens Bostadsomvandling AB:s åtagande till att omfatta även personer som står långt ifrån bostadsmarknaden samt nyanlända,\n\n31. utvidga det kommunala bostadsförsörjningsansvaret,\n\n32. tillsätta en utredning av hur statens ansvar för planeringen av byggande av asylboenden kan utvecklas,\n\n33. ställa sociala krav vid upphandlingar av anläggningsboenden för att höja kvaliteten,\n\n34. förbättra situationen för personer i eget boende genom exempelvis närmare uppföljningar av standard på boende, genom att se över den ekonomiska situationen, samt förenkla för den som har valt eget boende att kunna byta boendeform till anläggningsboende,\n\n35. göra en översyn av mervärdesskattelagen så att avdragsförbudet för stadigvarande bostad slopas,\n\n36. få till en överenskommelse mellan kommuner och fastighetsägare om att acceptera försörjningsstöd och etableringsersättning som inkomst,\n\n37. se till att anvisningen utifrån bosättningslagen görs med full avräkning gentemot det övriga mottagandet\n\nLäs mer om våra förslag om bostäder\n\nCivilsamhällets roll\n\n38. förbättra möjligheterna för sociala företag att främja etablering,\n\n39. använda modellen IOP (Idéburet offentligt partnerskap) mer,\n\n40. främja civilsamhällets samarbete med Migrationsverket och Arbetsförmedlingen\n\nLäs mer om våra förslag om civilsamhällets roll\n\nEnsamkommande\n\n41. göra en totalöversyn kring regelverket för ensamkommande barn,\n\n42. förbättra tillgången till vård för motverkande av psykisk ohälsa bland ensamkommande barn,\n\n43. se till att ensamkommande barn som fyller 18 år eller får sin ålder uppskriven till 18 år ska slippa att avbryta sin skolgång och kunna bo kvar i den kommun där de bott hittills,\n\n44. följa upp och utvärdera den nya boendeformen stödboende,\n\n45. skapa anpassade boendelösningar för ensamkommande över 18 år,\n\nLäs mer om våra förslag om ensamkommande\n\nSegregation\n\n46. utvidga ROT-avdraget till upprustning av flerbostadshus (både hyresrätter och bostadsrätter),\n\n47. placera lokala arbetsförmedlingar (startcentraler) i socioekonomiskt utsatta områden,\n\n48. ge även asylsökande ungdomar möjlighet att sommarjobba\n\n49. skapa förutsättningar för en aktiv fritid för alla genom stöd till lokala satsningar på idrott och kultur,\n\n50. se till att skillnaderna i hälsa mellan olika områden utreds och bekämpas.\n\nLäs mer om våra förslag om segregation"
  },
  {
    "url": "https://www.mp.se/politik/langre-uppehallstillstand-gymnasiestudier/",
    "content": "Längre uppehållstillstånd för gymnasiestudier\n\nRegeringen har presenterat ett förslag för att nyanlända ungdomar ska få stanna i Sverige medan de pluggar på gymnasiet.\n\nEtt problem som har uppmärksammats mycket de senaste månaderna är att ensamkommande barn riskerar att utvisas på sin 18-årsdag sedan Migrationsverket gjort en ny tolkning av lagen. Enligt den nya tolkningen ska ensamkommande barn som saknar ordnat mottagande i hemlandet (det vill säga föräldrar eller någon annan nära släkting) och som är över 16 år bara beviljas tillfälliga uppehållstillstånd fram till sin 18-årsdag, då det inte längre finns något hinder enligt lagen mot att utvisa dem.\n\nDet är en relativt stor andel ensamkommande barn, i synnerhet från Afghanistan, som beviljas uppehållstillstånd just för att de är barn och saknar ett ordnat mottagande i hemlandet. Därför har många ungdomar som nu går i skolan i Sverige, lär sig svenska, är aktiva i idrottsföreningar och försöker återfå sin framtidstro oroats över risken att utvisas när det fyller 18 år. Detta är alltså inte en konsekvens av den tillfälligt mer restriktiva lagen som började gälla i somras eller av återvändandeavtalet med Afghanistan, utan av en ny bedömning av Migrationsverket.\n\nUppehållstilstånd för gymnasiestudier\n\nMiljöpartiet har jobbat hårt för att försöka hitta en lösning på det här som ser till att dessa barn ska få stanna i Sverige. Det är därför väldigt glädjande att regeringen har kommit överens om ett förslag om en lagändring som innebär att de ensamkommande barn som kom före den 24 november 2015 (alltså den stora merparten av alla ensamkommande barn i Sverige som väntar på beslut) och som saknar ett ordnat mottagande i hemlandet, ska beviljas längre uppehållstillstånd för gymnasiestudier. Det första tillståndet ska gälla i fyra år. Enligt nuvarande praxis bör ett så långt tillstånd senare kunna leda till permanent uppehållstillstånd, men det kommer prövas i varje enskilt fall. Även arbete kan ge permanent uppehållstillstånd efter avslutade studier.\n\nDet nya lagförslaget kommer att läggas fram tillsammans med förslag om liknande regler för de ungdomar som sökte asyl efter den 24 november 2015 och som beviljas uppehållstillstånd enligt den tillfälliga lagen eller på grund av att de saknar ordnat mottagande i hemlandet. Även dessa kommer att få möjlighet till längre uppehållstillstånd genom gymnasiestudier, och därefter kunna hitta ett jobb och få möjlighet till permanent uppehållstillstånd.\n\nNu har förslaget skickats på remiss till olika myndigheter och organisationer för synpunkter och sedan ska det röstas om i riksdagen.\n\nLäs förslaget i sin helhet."
  },
  {
    "url": "https://www.mp.se/politik/utrikespolitik-och-global-rattvisa",
    "content": "Feministisk utrikespolitik för klimat, fred och demokrati\n\nSverige ska vara en stark röst för rättvisa, fred och hållbar utveckling i världen. En grön utrikespolitik är en aktiv utrikespolitik som tar sin utgångspunkt i mänskliga rättigheter.\n\nMiljöpartiet vill\n\nAtt Sverige och EU ska vara en stark internationell röst för jämställdhet, demokrati och mänskliga rättigheter\n\nAtt Sverige ska vara en ledande kraft i den globala klimatomställningen och investera resurser i klimat- och miljöarbete i fattiga länder\n\nAtt Sverige ska bedriva en rättvis och miljömässigt hållbar handel\n\nStälla skarpare krav och sätta hårdare villkor i Sveriges och EU:s utrikes- och handelspolitik för att driva på det globala klimatarbetet, bevara biologisk mångfald, främja demokrati och mänskliga rättigheter, stärka djurskyddet och minska de globala klyftorna.\n\nÅterinföra Sveriges feministiska utrikes- och utvecklingspolitik.\n\nAtt utvecklingssamarbetet ska bidra till att bekämpa fattigdom, förebygga och hantera klimatförändringarna, bevara och skapa fred, förebygga konflikter, bygga upp demokratiska samhällen och motverka korruption.\n\nMiljöpartiet jobbar för att fler länder ska ta sitt klimatansvar, för att stoppa vapenexport till diktaturer och för mänskliga och demokratiska rättigheter. Vi vill att Sverige ska vara en pålitlig partner i kampen för en bättre värld.\n\nVi driver en feministisk utvecklings- och utrikespolitik och kämpar för jämställdhet både i Sverige och utomlands. Respekten för kvinnor och flickors rättigheter och möjligheter måste öka. Fler kvinnor ska vara med och fatta de viktiga besluten.\n\nVärlden befinner sig i ett läge som kräver en mycket snabb, grön samhällsomställning samtidigt som effekterna av miljöförstöring och klimatförändringar kommer att få allt större konsekvenser för allt fler under lång tid framöver.\n\nMiljöpartiet vill att Sverige tillsammans med EU ska ta en ledarroll för att lösa den globala klimatkrisen. Det gör vi bäst genom att leva upp till våra klimatlöften: minska de egna utsläppen till en hållbar nivå och hjälpa fattiga länder att klara klimatomställningen.\n\nVi vill skydda Arktis och andra känsliga miljöområden mot exploatering av olja och fossilgas och verka för att förbjuda subventioner av fossila bränslen.\n\nSverige måste kunna möta ett säkerhetspolitiskt läge där gränsen mellan krig och fred inte är lika tydlig som tidigare. Miljöpartiets förstår och bemöter denna komplexitet i sin säkerhetspolitik.\n\nMiljöpartiet understryker vikten av att ha en bred syn på säkerhet. Hotbilden i dag är både bred och komplex. Såväl militära hot som icke-militära hot och hybrida hot existerar parallellt. Vi behöver ha en beredskap för att möta både de militära hoten och andra hot, såsom klimatförändringar och naturkatastrofer, pandemier och cyberangrepp. Vi behöver alltså ha en beredskap för att stå emot såväl kriser som krig, och i värsta fall på samma gång.\n\nEn bred säkerhetspolitik kan svara upp mot ett brett spektrum av hot. Mänskliga rättigheter, arbete för fred, jämställdhet, demokrati, samhällets funktionalitet och en väl underbyggd säkerhetspolitik är våra ledstjärnor. Diplomati, dialog och nedrustning ska alltid utgöra vår första försvarslinje.\n\nAlla handelsrelationer ska ta hänsyn till miljö och mänskliga rättigheter. Sverige ska vara ett föregångsland för fri, rättvis och hållbar handel. Vi vill ta ansvar på hemmaplan genom att de inköp vi gör i kommuner och regioner är etiska och miljömärkta. Vi vill också stärka fattiga länders förutsättningar för rättvis handel.\n\nDen europeiska säkerhetsordningen är under attack. Rysslands invasion av Ukraina gör att säkerhetsläget försämrats dramatiskt i vårt närområde. Ukraina, ett  demokratiskt land i Europa, har blivit invaderat av det auktoritära Ryssland, som försöker frånta ukrainarna sin rätt till frihet och självbestämmande.\n\nI detta läge ska EU agera i solidaritet med de vars självständighet och demokratiska fri- och rättigheter hotas. EU ska verka för konfliktförebyggande och krisberedskap, både inom och utom unionens gränser.\n\nPutins krigföring har även resulterat i att miljontals människor tvingats på flykt, antingen inom Ukrainas gränser eller till närliggande länder, däribland Sverige. Vi ser hur geopolitiska spänningar har lett till att bränsle- och matpriser stigit globalt. Nu mer än någonsin behöver världen kraftsamla för att tillsammans möta utmaningarna. EU är vårt viktigaste forum för internationellt samarbete.\n\nEU ska vara en tongivande röst för folkrätt och mänskliga rättigheter. Vi ska möta en allt mer polariserad värld med demokratiskt samarbete och alliansbyggande. Vi ska försvara en regelbaserad världsordning, demokratiska normer, och principer med grund i mänskliga rättigheter.\n\nUtrikes- och säkerhetspolitiken ska vara jämställd och inkluderande. Den ska fokusera på konfliktförebyggande arbete, fredsbyggande, resiliens, civilförsvar, bistånd, fattigdomsbekämpning, rättvis handel, medling och diplomati."
  }
]